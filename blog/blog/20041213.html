<HTML>
<HEAD>

<STYLE type="text/css">	

body {  
        scrollbar-face-color:         C57575;
        scrollbar-highlight-color:    B8B8B8;
        scrollbar-3dlight-color:      C57575;
        scrollbar-darkshadow-color:   5C0C21;
        scrollbar-shadow-color:       90374C;
        scrollbar-arrow-color:        000000;
        scrollbar-track-color:        2F1724;
}

</STYLE>


<SCRIPT LANGUAGE="JavaScript">

function preloadimages() {

    menu01_off=new Image(); menu01_off.src="pic/blog_off.gif";
    menu01_on=new Image(); menu01_on.src="pic/blog_on.gif";
}

function openbigwindow() {
   window.open('../../nagykep.html?filename='+document.bigpic, 'nagykep', 'status=no,scrollbars=no,noresize,width='+String(document.wdth)+',height='+String(document.hght));

}

function callframes() {
  if (window.parent.location.href == window.location.href) {
     parent.location = '../../index.html?loadpage='+window.location.href;
  }
}
</SCRIPT>

</HEAD>
<BODY ONLOAD="callframes(); preloadimages();" BGCOLOR="#2F1724" TEXT="#ACAFC4" LINK="#AAAAAA" ALINK="#888888" VLINK="#888888" LEFTMARGIN=10 TOPMARGIN=0 RIGHTMARGIN=10>

<SCRIPT LANGUAGE="JavaScript">
  s = window.parent.location.href;
  if (s.substr(s.length-16, 16) == 'index_blind.html') {
     document.write('<FONT FACE="Verdana,Arial,sans-serif" SIZE=2>');
  }
  else {
     document.write('<FONT FACE="Verdana,Arial,sans-serif" SIZE=1>');
  }
</SCRIPT>


<P ALIGN="JUSTIFY">
<B>2004.12.13., hétfő</B><BR>
tomcat
<BR><BR>

Egyszer, réges-régen elmélkedtem arról, hogy tulajdonképpen miért is vannak a <A HREF="http://blog.tomcatpolo.hu/blog/blog/20040331.html">magyar katonák Irakban.</A> Akkor arra jutottunk Császárral, hogy ott valami nagy-nagy lenyúlás zajlik, és kormányunk azért ragaszkodik olyan nagyon az egészhez, mert bizony vastagon megszedik magukat rajta. Akkor az üzemanyagot számolgattam, amit a szállítózászlóalj elhasznál, s mellé azt, hogy ebből mennyit lehet elsinkófálni; ám pártunk és kormányunk nem ilyen kicsiben játszik, mint pár tízezer liter gázolaj. Ugyan.
<BR><BR>

Arról már nem írtam a blogban, hogy min morfondíroztunk később néhány, laikusnak semmiképp sem nevezhető haverral. Több helyről hallottam ugyanis, hogy Pápán, az azóta bezárt katonai repülőtéren gyakran látják a környékbeliek, ahogy a hadrendből kivont MiG-21-eseket javítgatják, hajtóművezik, sőt, egyesek szerint a gépek néha fel is szállnak, bár ez már elég vad mesének tűnik. Mindenesetre tény, hogy ott egy csomó vadászgép, és hogy ezeket valaki rendszeresen szerelgeti. Nem mindet, a gépek többsége az állóhelyeken rohad, de többet rendszeresen karbantartanak. Ezt többen megerősítették, köztük szakmabeliek is.
<BR><BR>

Na de ki szerelget ott, Pápán? Akárki teszi, nem olcsó mulatság ez. Vadászgépet üzemeltetni kicsit más dolog, mint autót. Műhely kell hozzá, speciális szerszámok, fékpad és alkatrészek, de kellenek szakemberek, szerelők is. Ki biztosítja mindezt, és mi a célja vele? Nem kis pénzekről beszélünk, de nem is a pénz az érdekes kérdés, hanem hogy kinek érdeke, hogy a hadrendből kivont vadászrepülőket működőképes állapotban tartsák? A szerelőket gyakorlatoztatják? De miért az elavult, kivont technikán? És ha így van, miért nem tud erről repülős körökben senki? Kinek a tulajdonában vannak a gépek? Már nincsenek a Honvédség tulajdonában, de polgári lajstromjelük sincs, jogilag nem is repülőgépek. Ha az ÁPV tulajdonában vannak, akkor ők miért szerelgetik őket?
<BR><BR>

No és hol van az a további, sok milliárd forint értékű haditechnika, amit az utóbbi években a Honvédségtől kivontak? A közvélemény úgy képzeli, hogy ezek szarrá rozsdásodott, ócskavasnak se jó roncsok, amik valahol, egy elhagyatott telephelyen rohadnak. Pedig nem! Igen, valóban rengeteg ilyen is van, például az öreg T-55-ös harckocsik Kalocsán, de sok hadieszközt működőképes, karbantartott állapotban, sőt, M-zárolt, azaz mozgósításra előkészített, azonnal bevethető állományból szerelt le a Honvédség. Ilyenek például a BMP-1-es lövészpáncélosok, a Gvozgyika önjáró lövegek, rengeteg kézifegyver, T-72-es harckocsik, és így tovább. Sok közülük nullkilométeres, vadonatúj. Ezek hol vannak? Na hol?
<BR><BR>

Nos, ezek a harceszközök már nincsenek a Honvédség tulajdonában, mivel leszerelték, az állományból kivonták őket, és szépen elrakta őket az ÁPV Rt. Hová? Nos, mit lehet csinálni ennyi remek fegyverrel? Természetesen eladni! No de kinek? Nézzük, ki lenne vevő ezekre a nem túl modern, de használható eszközökre? Olyan ország, amelyik:
<BR><BR>

- már üzemeltet, vagy korábban üzemeltetett ilyen technikát;<BR>
- nincs lehetősége modernebb fegyverrendszerek beszerzésére;<BR>
- sürgősen fel kívánja szerelni hadseregét, ezért azonnal fizet;<BR>
- végezetül olyan demokratikus vagy demokratizálódó ország, amelybe Magyarország a meglévő nemzetközi egyezmények alapján legálisan szállíthat fegyvert.
<BR><BR>

A fentieknek jelenleg egyetlen ország felel meg: Irak.<BR>
És ki adhatja el ezeket a fegyvereket? Nos, az, aki az ÁPV Rt.-t üzemelteti. Vagyis: az állam. Közelebbről: a mindenkori magyar kormány.
<BR><BR>

S mit ad Isten, DJ Urcsány a napokban a legnagyobb titoktartás közepette Irakba utazott, és még vissza se jött, a kormány máris bejelentette, hogy a Honvédségtől kivont T-72-es harckocsikat <B>odaajándékozzák</B> Iraknak! Bingo... Kár, hogy nem írtam meg korábban a fenti gyanúmat, miszerint valakik el akarják lopni a Honvédség kivont eszközeit. Bizony, megkezdődött a gengszterváltás utáni kor legpofátlanabb húzása: elsinkófálni egy egész hadsereget! Mert ugye senki sem gondolja komolyan, hogy DJ Urcsány tényleg ajándékba adja oda a harckocsikat Iraknak, a világ egyik legnagyobb olajtermelő országának? Ugye nem baj, ha arra gyanakszom: Irakban bizony kőkeményen mennek a milliárdok egy-két MSZP-közeli zsebbe? Ugyan ki tudná ellenőrizni, miről tárgyalt DJ Urcsány odakint? És ki tudja bebizonyítani, hogy ki mennyit kapott vagy adott ezekért a tankokért? Senki. Aki tud róla, maga is benne van.
<BR><BR>

Mennyi pénzről lehet szó? Saccoljuk meg, mennyit érhet ez a 77 darab harckocsi ócskavasáron. Vegyük alapul, hogy amikor legutóbb ócska honvédségi járműveket árvereztek, 84,5 millió forintért kelt el 277 darab jármű, teherautók, dzsipek, Zsigulik és hasonlók vegyesen. Számoljuk átlagosan 2 tonnának ezeket, vagyis ez kb. 554 tonna ócskavas. Egy tonna vas tehát durván 150,000 forint.
<BR><BR>

77 darab T-72-es harckocsi 3388 tonna fémet jelent. Ez forintban: 508,200,000 forint. Igen, félmilliárd forint. Csakhogy érdekes módon, míg a közelmúltban a Honvédség és a Flottila összes roncs állapotú járművét óriási érdeklődés mellett értékesítették, ezekre a harckocsikra állítólag "nincs kereslet." Ezt nehezen hiszem el. Eddig mindig tolongtak a vaskereskedők, most meg hirtelen nem érdekli őket? Hogy nem adják el nekik, annak csak egy oka lehet: az, hogy valaki jobb pénzt fizet értük.
<BR><BR>

No és mennyiért adható el 77 darab működőképes harckocsi? Egy használt T-72-es világpiaci ára 900,000 dollár körül van, azaz 180 millió forint. A teljes mennyiség értéke összesen 13 milliárd 860 millió forint. Tehát valaki ennyit tett zsebre az ügyön. Tegyük még hozzá azt a 4 millió darab gyalogsági lőszert, amit szintén elvisznek Irakba. Nem tudom, milyen lőszer, mert azt sehol sem írták, de legyen mondjuk 50 Ft darabja. Ez is kétszázmillió forint. Igaz, az egészhez képest ez már csak zsebpénz. A számla vége 14 milliárd forint. Összehasonlításképpen: a budapesti rendőrpalota teljes felépítése, az összes bútorral, számítógépekkel, különleges biztonsági rendszerekkel 13 milliárdba került, és ezzel csaknem kétszeresen túllépték az eredetileg tervezett költségvetést.
<BR><BR>

Azok a harckocsik tehát, amelyeket a magyar adózók milliárdjaiból vásároltak - ráadásul nem is olyan régen, 1996-ban! - most Irakba viszik, hogy az araboknak legyen mivel lőni egymást. Gerillák ellen a harckocsik nem sokat érnek, de ez mellékes.
<BR><BR>

Szóval DJ Urcsány az internacionalista segítségnyújtás és a népek közti testvéri szeretet jegyében elosztogatott egy ezredre való, 14 milliárd forint értékű hadieszközt. A pénz nyilván offshore cégek számláján fog landolni, ahogy az ilyen ügyleteknél azt szokás - iskolapélda: a MAHART tengeri flottájának lenyúlása. Kíváncsian várom, mikor kerül sor a pécsi tüzérdandár "elavult" D-20 tarackjainak, a "nem NATO-kompatibilis" Gvozgyika lövegeknek vagy a "lejárt üzemidejű" MiG-21-eseknek az elosztogatására. Nota bene, mostanság a MiG-29-esek kivonását is előre akarják hozni 2005-re, holott a Gripenek még nem érkeztek meg, hogy felváltsák őket... Vajon miért? Egy MiG-29-es ára 11 millió dollár, azaz 2,2 milliárd forint.
</P>
<HR>

<TABLE WIDTH=100% CELLPADDING=0 CELLSPACING=0 BORDER=0>
<TR>
<TD WIDTH=50%>
<FONT FACE="Verdana,Arial,sans-serif" SIZE=1>
<A HREF="20041212.html">
<B>&lt;&lt; előző nap</B>
</A>
</TD>
<TD WIDTH=50% ALIGN=RIGHT>
<FONT FACE="Verdana,Arial,sans-serif" SIZE=1>
<A HREF="20041214.html">
<B>következő nap &gt;&gt;</B>
</A>
</TD>
</TR>
</TABLE>


</BODY>
</HTML>

