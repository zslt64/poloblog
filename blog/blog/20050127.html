<HTML>
<HEAD>

<STYLE type="text/css">	

body {  
        scrollbar-face-color:         C57575;
        scrollbar-highlight-color:    B8B8B8;
        scrollbar-3dlight-color:      C57575;
        scrollbar-darkshadow-color:   5C0C21;
        scrollbar-shadow-color:       90374C;
        scrollbar-arrow-color:        000000;
        scrollbar-track-color:        2F1724;
}

</STYLE>


<SCRIPT LANGUAGE="JavaScript">

function preloadimages() {

    menu01_off=new Image(); menu01_off.src="pic/blog_off.gif";
    menu01_on=new Image(); menu01_on.src="pic/blog_on.gif";
}

function openbigwindow() {
   window.open('../../nagykep.html?filename='+document.bigpic, 'nagykep', 'status=no,scrollbars=no,noresize,width='+String(document.wdth)+',height='+String(document.hght));

}

function callframes() {
  if (window.parent.location.href == window.location.href) {
     parent.location = '../../index.html?loadpage='+window.location.href;
  }
}



function gotourl(dirname) {
  s = String(document.location);
  n = String(document.location);
  if (s.indexOf('#') != -1) { s = s.substr(0, s.length-1); }
  s = '../'+dirname+'/' + s.substr(s.length-13, 13);
  if (n.indexOf('mai') != -1) {
     if (dirname == 'blog') { s = '../blog/maiblog.html'; }
     if (dirname == 'balfasz') { s = '../balfasz/maibalfasz.html'; }
     if (dirname == 'level') { s = '../level/mailevel.html'; }
  }
  return(s);
}


</SCRIPT>

</HEAD>
<BODY ONLOAD="callframes(); preloadimages();" BGCOLOR="#2F1724" TEXT="#ACAFC4" LINK="#AAAAAA" ALINK="#888888" VLINK="#888888" LEFTMARGIN=10 TOPMARGIN=0 RIGHTMARGIN=10>

<SCRIPT LANGUAGE="JavaScript">
  s = window.parent.location.href;
  if (s.substr(s.length-16, 16) == 'index_blind.html') {
     document.write('<FONT FACE="Verdana,Arial,sans-serif" SIZE=2>');
  }
  else {
     document.write('<FONT FACE="Verdana,Arial,sans-serif" SIZE=1>');
  }
</SCRIPT>


<P ALIGN="JUSTIFY">
<B>2005.01.27., csütörtök</B><BR>
tomcat
<BR><BR>

blog&nbsp;&nbsp;
<A HREF="#" ONCLICK="document.location = gotourl('balfasz');">droidzóna</A>&nbsp;&nbsp;
<A HREF="#" ONCLICK="document.location = gotourl('level');">levrov</A>
<BR><BR>

Ma a Lehel téren csak három verekedést láttam egy óra alatt, valamint volt egy késelés az aluljáróban, tehát átlagosnak mondható a nap. Ezek a mai fiatalok már szórakozni se tudnak. Bezzeg mi. Bezzeg az én időmben. Bezzeg én, a vén fasz...
<BR><BR>

A mi időnkben bezzeg mi volt, bezzeg DOOM party volt. Nem ám LAN party, mert nem úgy hívtuk. DOOM. Amikor még nem mondtak ilyen marhaságokat, hogy <I>first person shooter,</I> meg <I>cybersport.</I> Nem, mi összeugrottunk hétvégére <I>dúmozni.</I> A <I>Doom</I> nem olyan volt, mint a mai tizenkettő egy tucat FPS-játékok: az egy technikai bravúr volt, egy mestermunka. Öröm volt ránézni, izgalmas volt vele először játszani a frissen megérkezett 386-oson <I>low detail</I> módban, Adlib zenével és PC speaker zajjal, mert a Sound Blaster még drága mulatság volt. Aztán lett 486-os és SB Pro (eredeti Creative, yeah), később meg túltápolt 486 DX4/100, 8 mega RAM-mal, és hozzá Gravis Ultrasound MAX hangkártya!! Két felkiáltójellel, mert a GUS ugyebár nagyon-nagyon elitnek számított, nem is volt minden csokkernek, pláne a MAX verzió, ami akkora volt, hogy majd' kilógott a baby házból. Félméteres piros színfoltként hirdette minden egyes alkalommal, amikor a gépet kinyitottam, hogy <I>ez itt egy 31337 scener gépe,</I> illetve hát legalábbis nekem ezt hirdette, mert akinek szintén ilyenje volt, annak hiába akartam vele felvágni, akinek meg nem volt, az úgyse tudta, mi az...
<BR><BR>

Szóval ez volt a DOOM-álomgép: hipergyors 486-os, esetleg Pentium-100, legalább 8 mega RAM-mal, és hozzá Gravis Ultrasound. Mert ez a GUS bizony tudott érdekes dolgokat. Például a 3D Holographic Sound rendszer segítségével térhatású, programozható hangkörnyezetet képezni, amit a DOOM készítői ki is használtak. Nem is volt még egy játék, aminek ilyen félelmetes hangulata volt. (Meg ilyen hangkártyák se nagyon vannak, mind a mai napig sem, pedig a GUS 1991-ben jött ki.) A <I>Quake,</I> a <I>Duke Nukem,</I> de még a tizenkét évvel későbbi <I>Doom 3.</I> is csak egy gyenge piffpuff-játék az igazi DOOM-hoz képest. Kergeted a poligonokat, büszke vagy a Radeon 9800-asodra, oszt' jól van. Bezzeg a jó öreg DOOM, ott igazi szörnyeket kergetsz shotgunnal, és ha véletlenül odasomfordál hozzád a kutya a sötétben, és megböki a könyöködet, miközben épp egy falka Imp-et osztasz, akkor visítasz és röppályára állítod a billentyűzetet. (Üdv, Johnny of CG! :)) S a grafika? Manapság már nincs hova fejleszteni a játékok grafikáját. Egyik olyan, mint a másik. A DOOM annak idején olyan óriási előrelépés volt, a két évvel korábbi <I>Wolfenstein 3D</I>-hez képest, mintha ma hirtelen megjelennének a cyberpunk regényekből ismert műérzet-játékok, amelyeknél elveszíted a kapcsolatot a valósággal, és nem is tudod, hogy egy játékban vagy.
</P>
<CENTER>
<IMG SRC="20050127.gif">
</CENTER>
<P ALIGN="justify">
Szóval ez volt a DOOM. De a legnagyobb ötlet az volt, hogy két gépet soros porton összekötve <I>egymás ellen</I> is lehetett játszani! Vagy akár hálózaton négyen... No, ez már több a mindennél. Addig nemigen voltak hálózati játékok, hiszen hálózatok sem voltak, legfeljebb a nagy cégeknél vagy az egyetemeken. A DOOM után kezdődött az egész netgame-mánia, ez volt az első ilyen játék. Ezt mindenki ki akarta próbálni, de csak keveseknek adatott meg. A legtöbb családban a számítógép féltve őrzött érték volt, apuka-anyuka kitért volna a hitéből, ha a gyerek megpróbálja csak egy centivel is odébb vinni, nemhogy át a haverhoz. Nekem megvolt az a szerencsém, hogy a gép az enyém volt. Ebből lettek aztán a mi híres DOOM partyjaink.
<BR><BR>

No persze, nem is lenne érdekes ez a DOOM party, ha csak ülnénk és nyomkodnánk a gombokat, vedelnénk a kólát meg tömnénk a fejünkbe pizzát, mint manapság szokták... Nem, ilyesmikről szó sem volt. Kóláról még csak-csak, néha, de pizzát rendelni sose volt pénzünk. Összetömörödtünk a haver szobájában, egy pirinyó, mindössze ötször négy méteres lakótelepi lyukban, és mindenki keresett helyet a gépnek. Már persze, ha talált. Amikor négyen voltunk, ez egy kicsit nehezen ment, de ha megvolt a hely, akkor tíz-tizenkét órás játék következett, felállni meg úgyse akart senki. (Nem is tudott volna). A haver a B1B névre hallgatott, jelenleg az egyik legnagyobb magyarországi ISP vezető rendszergazdája, valamint előfordultak a helyszínen félig-meddig állandó tagok, mint például Stasis és Bob of Relentless, vagy a híres-neves szuperhacker, DC-1. ő afféle ügyeletes lúzer volt, DOOM-ozni nem tudott, a Linuxot még csak akkor tanulta, jelenlétének jogalapja pedig az volt, hogy általában tudott hozni BNC elosztót, lezárót, meg néha hálókártyát is, ami néha nem működött, bár egyszer sikerült megjavítanom azzal, hogy kivágtam az ötödik emeletről, és mire visszahozta, működőképessé vált.
<BR><BR>

No de ezzel már el is jutottunk a mi DOOM partyjaink közismert vonásához, hogy időnként kiestek dolgok az ablakon. Innen kapták összejöveteleink az <I>Ablakonkibasz Party</I> elnevezést. A korabeli hálózati eszközöknek rengeteg kínjuk-bajuk volt, gyakran nem akartak rendesen működni, nem látták egymást a kártyák, faszkodott az IPX, vagy csak soros kábel volt, amin csak ketten játszhattak, mi meg négyen voltunk, szóval időnként a DOOM helyett más szórakozást kellett találnunk, ha már egyszer beépültünk abba a pirinyó szobába. Innen jött egyszer az ötlet, hogy kezdjünk el hajnali háromkor vizet dobálni az ablakból.
<BR><BR>

Először B1B talált egy csomó nejlonzacskót. Néztük, mit lehetne ezzel csinálni, felfújni és kidurrantani, az kissé gyerekes, meg hangos is, felébred a család. Mert el ne felejtsem, B1B kedves családja mindig otthon volt, anyuka az egyik szobában, nővérke és gyermeke pedig a másikban aludtak. Ez persze nem zavart minket, meg ők se emeltek kifogást az Ablakonkibasz Partyk ellen sose. Igazság szerint nem is tudtak róla. Szóval ott volt ez a halom zacskó, mi legyen vele?
<BR><BR>

- Töltsük fel vízzel, és basszuk ki az ablakon! - jött az épületes ötlet, aminél jobbat hajnali kettőkor mástól se nagyon lehetne várni.<BR>
- Jó! - jött a válasz, mert hát B1B-nél is hajnali kettő volt.
<BR><BR>

Fogtuk a zacskókat, a konyhában feltöltöttük őket vízzel, becsavartuk, és zsupsz, kivágtuk az ötödikről. BAMM! Jó nagyot bírtak durranni. Ezzel elvoltunk egy darabig, s próbáltuk eltalálni a harmadik emelet magasságáig ágaskodó utcai lámpát, amit kineveztünk ellenséges célpontnak. El is találtuk párszor, de hát felülről vízálló volt a kis mocsok. Pár köbméter víz után eluntuk a dolgot, és felébredt bennünk a jólnevelt.
<BR><BR>

- Na, menjünk le, szedjük össze a zacskókat!
<BR><BR>

Mire leértünk, már kisebb csődület csodálta az aszfaltra rágyógyult zacsikat, néhány idősebb hölgy szörnyülködött, hogy nahát, ezek a mai fiatalok, valamint egy önjelölt igazságosztó erőspista legénykedett. Amint leértünk, kérdőre volt minket.
<BR><BR>

- Hö! Ti dobáltok itten zacskókat!?<BR>
- Nem - feleltem némi social engineering érzékkel - hanem az a hülye kölyök a tizedikről.
<BR><BR>

Mert tudni kell: tízemeletes házban <I>csakis</I> a tizedikről lehet kidobni bármit is. Az elkövetkező évek Ablakonkibasz Partyjai során ezt az alapvető droidtételt senki sem vonta kétségbe.
<BR><BR>

- Hogy a kurva anyját! - óbégatott az erőspista. - Felmegyek, szétbaszom a fejit!<BR>
- Ja, nem árt, ez a hülye folyton dobál...<BR>
- De bizony! Melyik lakás az?<BR>
- Azt nem tudjuk, mi csak a szemetet jöttünk felszedni.<BR>
<BR>

Azzal felszedtük a zacsikat, beledobtuk a szemetesbe, és az erőspistának eszébe sem jutott, hogy honnan a fenéből jutott eszünkbe hajnali kettőkör felöltözni, és lejönni összeszedni a szétdobált zacskókat, ha egyszer semmi közünk hozzá. Dolgunk végeztével visszalifteztünk, vihogva leültünk a gép elé, de valahogy nem éreztük teljesnek a napot.
<BR><BR>

- Te! Lent van még ez a balfasz?
<BR><BR>

Lenéztünk. Erőspista még mindig ott posztolt, és várta, hogy lejöjjön "a hülye kölyök a tizedikről."
<BR><BR>

- Van még zacskó?<BR>
- Van!!
<BR><BR>

Rohanás a csaphoz, víz, víz, víz, bekötöz, ablakon kihajolva lehajít... PACCS!! Hát, fejbe nem sikerült találni, de elég közel csapódott be. Ordítva, elázva ugrált odalenn a faszi, mire leszóltunk neki:
<BR><BR>

- Igen, mi dobáltunk!!
<BR><BR>

Erőspistát a későbbiekben nem láttuk többé.
<BR><BR>

Azon az estén más már nem repült, elvoltunk a DOOM-mal, de a következő alkalommal megint hajigálni támadt kedvünk. Akkor már megjelent körünkben Bob is, aki szintén dobálós kedvében volt, így hát megreptettünk például egy gipszet, majd egy MFM winchester kapacitását próbáltuk ki, s megállapítottuk, hogy az hétszer öt emelet. Ennyit bírt ki, mielőtt kétfelé szakadt. A közönséges Ablakonkibasz Party-k csúcspontját egy teljes szatyornyi ócskavas ledobálása jelentette, melynek egy része egy diszkópatkány hófehér Merdzsójának tetején landolt, akire megharagudtunk, mert hajnali háromkor volt pofája leparkolni az ablak alá bömbölő hangfalakkal, és a szaros Hip Hop Boyz-ával elnyomni a szobában szóló Rammsteint. Miután beleállt egy karnyi darab vas zártszelvény a kocsi tetejébe, nagyon gyorsan elhúzott. A hagyományos fegyverkísérleteket egy teherautógumi kihajítása zárta, amit az utcán találtunk, és négyen alig bírtuk felcipelni az ötödikre. Az utcai lámpát sajnos nem tudtuk eltalálni vele, túl kicsi volt a hatótávolsága, de rohadt nagyot pattant leérkezés után, és nem is láttuk, hová gurul el.
<BR><BR>

Ekkorra az Ablakonkibasz Party-k már meglehetős hírnévre tettek szert. Ha felmentünk IRC-re, két gép közt megosztva a 14,400 baudos modem jelentette szélessávú élményt, máris mindenki kérdezgette, hogy ma mit basztunk ki, mi lesz a program, és ma mi fog leégni. Mert persze néha kitört a pirománia is, ha meguntuk a közönséges dobálózást.
<BR><BR>

A pirózás egy kis üveg sebbenzinnel kezdődött. Nem, égő papírrepülővel nem szórakoztunk, az kispályás. Első kísérletként B1B kilocsolt az ablakon egy kevés benzint, és miután az a földszinten kisebb tócsába gyűlt, gyufát dobáltunk bele. Hát, égett, úgy-ahogy. Látványosabb volt ebbe a kis tűzbe az emeletről lecsorgatni a benzint, mert az egy pillanatig többemeletnyi tűzcsíkot húzott. De az a kis üveg sebbenzin hamar elfogyott, meg hát nem is akartuk felgyújtani a fél világot, hát befejeztük a kísérleteket. Egyelőre!
<BR><BR>

Legközelebb már nemes egyszerűséggel elmentünk a benzinkúthoz, és vettünk tíz litert egy műanyag kannába. Ez így kimondva roppant egyszerű, de elég nehezen szántuk rá magunkat, elvégre mi van, ha a kutas megkérdezi, hogy mi a fenének kell három kölyöknek tíz liter benzin az éjszaka közepén, pláne egy műanyag demizsonba, de végül nem kérdezősködtek, adtak benzint és viszlát. 
<BR><BR>

Jó, de mit gyújtsunk fel? Alapvetően nem vagyunk gyújtogatós fajták, kárt se akartunk okozni, így olyan helyet kerestünk, ahol lehet pirózni, nem gyullad meg semmi. Találtunk is: a Váci úti felüljáró alját, ahol a Váci út áthalad a Rákos-patak fölött. Ez egy jókora, kibetonozott hodály, csak puszta beton az egész, nyugodtan lehet szórakozni. Hát mi szórakoztunk is: első körben például kipróbáltuk, hogyan készül a Molotov-koktél. Ez, ugyebár, egy benzinnel töltött üveg, melynek nyakát ronggyal dugaszolják el. A rongyot meg kell gyújtani, és repülhet a palack, jó nagyot fog robbanni. Persze ehhez értelemszerűen üveg kell, nem pedig műanyag palack. Mennyit röhögök néha a híreken, amikor olvasom, hogy itt meg itt valami baromállat merényletet kísérelt meg, de pillepalackba töltötte a benzint! Meg apámon is jókat röhögtem, amikor okoskodva kifejtette, hogy ilyen Molotov-koktélt csak a filmekben csinálnak, a valóságban ez azonnal felrobbanna az ember kezében. Persze, apu! További receptek: a koktélt fel lehet dobni némi homokkal, amitől nagyobbat fog durranni, bár kisebb a gyújtóhatása, illetve az is vicces, ha az üveghez hozzászigetelőszalagozunk egy gázöngyújtó-töltő flakont.
<BR><BR>

Egyébként itt jegyezném meg, hogy a Molotov-koktélt, ahogyan mi ismerjük, helytelenül nevezik Molotov-koktélnak, az ugyanis mást jelent. Az oroszok a második világháborúban rájöttek, hogy a tűzakadályok, tűzcsapdák milyen hatékonyan állítják meg a németeket. Ekkor találták ki a Molotov-koktélt, a fehérfoszforral kevert napalmot, ami a levegővel érintkezve azonnal meggyulladt. Ezt zárt, leforrasztott üvegben kaptak a katonák, és csak el kellett hajítaniuk. Sokkal magasabb hőfokon és lassabban égett, mint a benzin, befolyt a harckocsik nyílásain a motortérbe, és valóban meg tudta állítani a járművet. Benzines Molotov-koktéllal ez lehetetlen, vagy legalábbis nem egyetlen üveg benzin kell hozzá, hanem jó öt-hat liternyi. A fegyver a nevét Molotovról, a szovjet külügyminiszterről kapta, aki annak idején megnemtámadási szerződést írt alá a németekkel. Erre utalva nevezték el a katonák Molotov-koktélnak a tűzbombákat, mint a szerződés betartatására szolgáló eszközt.
<BR><BR>

Na de visszatérve az Ablakonkibasz Party-k történetéhez: B1B később sikeresen megsemmisített egy kiszáradt bokrot is. Valamiért nem tetszett neki a kihalt újpesti pusztán magában ácsorgó tüskebokor, és elkezdte lelocsolni benzinnel. Tette ezt az éjszaka közepén, a legnagyobb sötétségben. Miután megfelelően benzinesnek ítélte a szerencsétlen kórót, hátrébb ment, és jó messziről gyufát hajított. Hiába: a gyufaláng elenyészett a sötétben, és nem lett nagy lobbanás. Anyázott, közelebb lépett, és megpróbálta újból. Még mindig semmi. Anyázás, újabb lépés, gyufa: semmi. Megint anyázás, megint közelebb lépés, megint gyufa... még mindig semmi! Szép lassan a bokor közepéig lépdelt előre, és az utolsó gyufaszál már a bokor ágán akadt fenn, halvány fénybe vonva a környéket. B1B elgondolkodva nézett lefelé.
<BR><BR>

- De hol a benzin? - kérdezte tanácstalan hangon...<BR>
- VLAFF!! - jelentkezett hirtelen a benzin.<BR>
- Jááhihííháááá!! - közölte B1B, és vagy hat métert ugrott hátra a lángtenger közepéből.
<BR><BR>

Aznapi kísérleteink további eredménye volt, hogy rájöttünk, ha egy aeroszolpalackot újságpapírba burkolunk, a papírt meggyújtjuk, majd belelövünk légpuskával, kurva nagyot robban. A legjobb hatást persze gázöngyújtó-töltővel érhetjük el, de a festékes palack is vicces, fröcsköl, mint a napalm.
<BR><BR>

De még mindig nem fejeztük be a fegyverkísérleteket. Építsünk tűzballont, találtuk ki okosan! Na persze, nem azt a fajtát, ami megtelik meleg levegővel, felszáll és elrepül. Ugyan! Olyat, ami felrobban. Egyszerűbb és látványosabb is. Ennek érdekében beszerzésre került egy nagy papírzsák, két liter benzin, és egy doboz vegyészgyufa, jó hosszú, nehogy megégesse a kezünket. No, hát akkor csak egyszerűen: fogtuk a zsákot, kilógattuk az ablakon, és beleöntöttük a két liter benzint. Gyorsan át is ázott, de nem folyt ki. A zsák végét becsavartuk, aztán nagy óvatosan hoztuk a gyufát. Nagy körülményesen meggyújtottuk, majd lassan a benzintől csöpögő zsák felé közelítettük. Be is robbant, ahogy kell, csak éppen a nagy izgalomban elfelejtettem, hogy ugyan a gyufát tartó kezem biztonságos távolban van, <I>de a másikkal fogom azt a rohadt zsákot!!</I> Hát, egy darabig nem volt szőr a kezemen, mert a zsák kurva nagyot robbant, szerencsére nem folyt a kezemre a benzin.
<BR><BR>

A zsák elég rendesen égett, az ötödiktől egészen a nyolcadikig értek a lángok. Amint elengedtem, lebegni kezdett, fenntartotta a saját maga által termelt, és a zsákban rekedt forró levegő. Hurrá, működik! A hurrá azonban nem tartott soká, mert ez a rohadt zsák nemhogy méltóságteljesen elúszott volna, hanem ugyan méltóságteljesen, de ellentmondást nem tűrően kezdett befelé lebegni az ablakon! Hú, bazmeg, ha ez bejön, leég a lakás!! Ha hozzányúlunk, szétmállik és szétfröcsköl, tehát eltolni se lehet semmivel... Jobb ötlet híján elkezdtük fújni tüdőnk szakadtából, hátha elmegy a picsába. Jó darabig kellett versenyeznünk a huzattal, mire a zsák szétégett annyira, hogy már nem tartotta meg saját magát! Akkor végre nagy méltóságteljesen süllyedni kezdett, persze továbbra is három emeletnyi lánggal, és minden egyes ablakpárkányon pihent egy kicsit, a lakók legnagyobb örömére. Leérkezve aztán szétrepedt, a maradék benzin szétfolyt belőle, és jókora botrányt csinált, aminek az ott kornyadozó bokrok itták meg a levét. Addig is eléggé ki voltak száradva, hát most remek tüzelő lett belőlük.
<BR><BR>

A földszinten tomboló infernót egy darabig röhögve és kissé kormosan néztük az ötödikről, mígnem pizsamában és köntösben kirohant a földszintről az ott lakó öreg tata, és rémülten taposni kezdte a lángokat. Sajnos a benzint így nem lehet eloltani. A papa gumipapucsának maradványai azóta is megtekinthetőek a helyszínen.
<BR><BR>

Mindezt persze továbbra is B1B-ék becses családjának jelenlétében végeztük, akik olyan jól aludtak, hogy mit sem vettek észre a dologból. Alvókájukra jellemző, hogy egyszer egy 4 mm-es flóbertpisztollyal szórakoztunk a szobában, ami véletlenül elsült, és még erre se ébredtek fel.
<BR><BR>

A robbantós kísérleteket a ballonos balhéval beszüntettük, épp elég volt, hogy leégett a susnyás, helyette visszatértünk a hagyományos fegyverzet fejlesztéséhez. Hiszen a lámpa még mindig ott volt a ház előtt, és pimaszul világított! Ezután került sor egy rendhagyó módon igen rövid Ablakonkibasz Party-ra, melynek keretében első csapásként egy kórházi lélegeztetőgépet basztunk oda a rohadt lámpának. Ebből nem értett a piszok, ezért előbányásztuk a meglepetést: egy nyolcvanas évek elejéről itt maradt, jó húszkilós Robotron terminált, beépített floppyval és monitorral... Na, hát ez már hatékonyabb volt: igaz, hogy ketten kellett megemelnünk, de sikerült pályára állítani. Néhány másodperc csendes zuhanás után pontosan a lámpa tetején csattant, szétszállt alkotóelemeire, és jókora csörömpölést csapott odalenn, a képcső pedig felrobbant. Az utca úgy nézett ki, mint ahová egy távközlési műhold csapódott be, az ablakokban rémült arcok - hja, ez is hajnali háromkor történt - de a nyavalyás lámpa elhallgatott végre! Igaz, másnapra már világított, de kissé kókadtabban lógatja a fejét azóta is... 
<BR><BR>

Ennél nagyobb baromságot már nemigen tudtunk kitalálni. Legalábbis ezt hittük. Azért nem kellett minket félteni. Észjárásunkra jellemző, hogy egyszer, amikor épp a DOOM-ra ráunva üldögéltünk a szobában, valami hajnali fél öt tájban, B1B felvetette:
<BR><BR>

- Csináljunk már valami érdekeset!
<BR><BR>

Erre mindketten, mintha csak megbeszéltük volna, elindítottuk a DOS Navigator-t, benyomtuk az Alt-F7-et (filekeresés), és beírtuk: *.*. Aztán komoly arccal néztük, ahogy a gép listázza a vinyón levő összes file-t. Érdekes.
<BR><BR>

Ugyanilyen hajnali fél ötös megmozdulás volt, amikor B1B egyszer csak felpattant és felkiáltott:
<BR><BR>

- Most menjünk, és basszunk le az északi összekötő hídról egy kurva nagy követ!
<BR><BR>

Erre lerohantunk mind a négyen, bepattantunk a Wartburgba, eltéptünk a hídhoz, begyűjtöttünk egy akkora sziklát, hogy négyen is alig bírtuk megemelni, felcűgöltük a híd közepéig, és ahogy megbeszéltük, lebasztuk a Dunába. Loccs, placcs. Ezzel feltaláltuk az Északiösszekötővasútihídróllebasz Partyt. Értelme nem sok, de megcsináltuk.
<BR><BR>

Az utolsó Ablakonkibasz Party kis híján Szomszédpofájátbebasz Party lett. Kirepült ugyanis az ablakon egy alkoholos arcszesszel átitatott, száraz félkilós kenyér, majd pedig egy hasonlóképpen preparált billentyűzet, ami szó szerint órákon át égett a flaszteren olthatatlanul, baromi büdös fekete füstbe burkolva a környéket. Olyan szépen beleégett az aszfaltba, hogy még évekkel később is pontosan kivehető volt minden egyes billentyű nyoma.
<BR><BR>

Ültünk a gépeknél, egyszer csak csöngettek. B1B ment ajtót nyitni. Egyszer csak halljuk, hogy kint dulakodás folyik, B1B anyja meg kiabál, valakinek, hogy menjen innen, mert hívja a rendőrséget. No, felkaptuk az önvédelmi célokra rendszeresített baseball-ütőt, rohantunk ki, de addigra a betolakodó már ki lett lökdösve az ajtón. A földszinten lakó kis alkoholista köcsög jött fel okvetlenkedni részegen, megütötte B1B-t. Indultunk is volna utána, leverni a veséjét, mert hát mit emberkedik, csak B1B nem engedett ki minket, mondván, hogy ő holnap is itt lakik. Hát, ettől még elverhettük volna.
<BR><BR>

Azóta nem volt Ablakonkibasz Party, no nem az alkesz miatt, hanem mert én elköltöztem, aztán később már valahogy nem volt hozzá kedv. Azért DOOM partykat hébe-hóba még most is tartunk, de már nálam, és a tradíció kedvéért itt is mindig kibaszunk valamit az ablakon nyitásképpen. Legutóbb egy paprikacsutkát. 
<BR><BR>

Hogy kicsit közelebbről lássátok, milyen hangulat uralkodott ezeken az Ablakonkibasz Party-kon, olvassátok el a <A HREF="report.jol" TARGET="_new">partyreport logfile-t,</A> amit folyamatosan írogattunk.
<BR><BR>

Az Ablakonkibasz Party-k tiszteletére évekkel később csináltam egy igen egyszerű <A HREF="http://www.kign.org/akparty.html" TARGET="_new">Flash játékot</A> is. A <A HREF="http://www.kign.org" TARGET="_new">www.kign.org</A> site-ot egyébként is érdemes megnézni, ez B1B nemhonlapja. Hogy mi az a kign? King, csak jobbabb.
<BR><BR>

Hardcore DOOM fanoknak figyelmébe ajánlom három kedvenc saját készítésű Deathmatch-pályánkat is. Egyedül egyiket sem érdemes játszani, de hálózatban nagyon jók.
<BR><BR>

<A HREF="poen.wad" TARGET="_new">poen.wad</A> - a Doom 2. első pályája nem kicsit átalakítva. Roppant vicces, három vagy négy fő részére ajánlott.<BR>
<A HREF="poen2.wad" TRGET="_new">poen2.wad</A> - Ez már teljesen saját tervezésű pálya. Kis aréna, amelyben a történet főleg a shotgun megszerzése körül bonyolódik. Két személynek ajánlott.<BR>
<A HREF="poen3.wad" TRGET="_new">poen3.wad</A> - Ez ugyanaz a pálya, némi kiegészítéssel, három vagy négy főre.<BR>

</P>
<HR>

<TABLE WIDTH=100% CELLPADDING=0 CELLSPACING=0 BORDER=0>
<TR>
<TD WIDTH=50%>
<FONT FACE="Verdana,Arial,sans-serif" SIZE=1>
<A HREF="20050126.html">
<B>&lt;&lt; előző nap</B>
</A>
</TD>
<TD WIDTH=50% ALIGN=RIGHT>
<FONT FACE="Verdana,Arial,sans-serif" SIZE=1>

<B>következő nap &gt;&gt;</B>
</A>
</TD>
</TR>
</TABLE>


</BODY>
</HTML>

