<HTML>
<HEAD>

<STYLE type="text/css">	

body {  
        scrollbar-face-color:         C57575;
        scrollbar-highlight-color:    B8B8B8;
        scrollbar-3dlight-color:      C57575;
        scrollbar-darkshadow-color:   5C0C21;
        scrollbar-shadow-color:       90374C;
        scrollbar-arrow-color:        000000;
        scrollbar-track-color:        2F1724;
}

</STYLE>


<SCRIPT LANGUAGE="JavaScript">

function preloadimages() {

    menu01_off=new Image(); menu01_off.src="pic/blog_off.gif";
    menu01_on=new Image(); menu01_on.src="pic/blog_on.gif";
}

function openbigwindow() {
   window.open('../../nagykep.html?filename='+document.bigpic, 'nagykep', 'status=no,scrollbars=no,noresize,width='+String(document.wdth)+',height='+String(document.hght));

}

function callframes() {
  if (window.parent.location.href == window.location.href) {
     parent.location = '../../index.html?loadpage='+window.location.href;
  }
}
</SCRIPT>

</HEAD>
<BODY ONLOAD="callframes(); preloadimages();" BGCOLOR="#2F1724" TEXT="#ACAFC4" LINK="#AAAAAA" ALINK="#888888" VLINK="#888888" LEFTMARGIN=10 TOPMARGIN=0 RIGHTMARGIN=10>

<SCRIPT LANGUAGE="JavaScript">
  s = window.parent.location.href;
  if (s.substr(s.length-16, 16) == 'index_blind.html') {
     document.write('<FONT FACE="Verdana,Arial,sans-serif" SIZE=2>');
  }
  else {
     document.write('<FONT FACE="Verdana,Arial,sans-serif" SIZE=1>');
  }
  </SCRIPT>


<P ALIGN="JUSTIFY">
<B>2004.11.03., szerda</B><BR>
tomcat
<BR><BR>

Ilyen születésnapom sem volt még, gondoltam reggel, elmerengve bámulva a rendőrségi fogda mennyezetét. 
<BR><BR>

Hogy mit kerestem én ott? Ez a Tonyo-féle történet folytatása, amit néhány napja Athina kérésére kivettem a Droidzónából. A lényeg, hogy vannak érdekes emberek, akik beleugatnak mindenféle ügyekbe, kurvaanyáznak meg fenyegetőznek az Interneten, aztán amikor le kéne jönni tizenegyre a lottózó elé, akkor lapítanak. A Tonyo-ügyben is felbukkant néhány ilyen netcigány, fröcsögtek meg fenyegetőztek, mígnem be nem mentem a csatornájukra, és megkérdeztem, netán személyesen is volna-e kedvük elmondani a véleményüket. 
<BR><BR>

Az eredmény természetesen pár kilobyte-ra való minősíthetetlen jelző lett, valamint közölték velem, hogy megölnek. Ez még nem érdekelne, mert ilyet mondtak már sokszor, aztán mégis itt vagyok, azt viszont nem szenvedhetem, ha a barátnőmnek mondják ugyanezt, megtűzdelve az éjszaka közepén történő telefonhívásokkal, gyalázkodó e-mailekkel és ilyesmikkel. Ha csak ugatna neki pár hülyegyerek, az nem érdekelne, de az, hogy szisztematikusan megfélemlítik, az már kissé zavart. Egy darabig vártam, hogy valamelyik netcigány kiálljon, és közölje, hogy ő bizony lejön a lottózó elé, vagy akár máshová, de egyik sem mert ilyet, csak valami komolytalan invitálást kaptam, hogy este fél tizenegykor, a csepeli strand előtt esetleg találkozhatunk, ahol majd <I>"bedobnak a gyermekmedencébe, és átmennek a fejemen vízibiciklivel."</I>
<BR><BR>

Tegyük rendbe a dolgokat, mondtam magamnak, ráböktem a képernyőn a legnagyobb pofájú netcigányra, és eldöntöttem, hogy ezt megkeresem, kerül, amibe kerül, és megkérdezem, hogy is gondolta, amit mondott. Bökhettem volna másikra is, de nekem ez tetszett. A nyomozás nagyjából fél óráig tartott, ugyanis valaki, akit ez a gyerek korábban átejtett, kérés nélkül is rám telefonált, és megadta a gyerek nevét, címét, telefonszámát, munkahelyi címét, cége nevét, üzlettársa adatait, satöbbi. Hát, ennyit arról, hogy el lehet-e bújni az Interneten. Menjünk, tegyük rendbe az arcát. Csatlakozott hozzám Athina két barátja, Loydi és Reggie, akik szintén nagyon haragudtak.
<BR><BR>

Reggel elmentünk a megadott címre, de nem volt otthon. Egy idős asszony nézett ki, rettentő gyanakodva végigmért bennünket, és közölte, hogy itt ilyen nevű nem lakik. Felhívtuk telefonon, az apja vette fel, és elmondta, hogy a netcigány holnapig a barátnőjénél van, és megadta a telefonszámát. Köszönjük, kedves apuka. Megpróbáltuk a Matáv tudakozótól megtudakozni a címet, de a szám titkosítva volt. No de sebaj, erre találták ki a <I>social engineering</I> intézményét. Felhívtam a megadott számot, és csodák csodája, maga a netcigány jelentkezett be.
<BR><BR>

- Jó napot kívánok, az Origo webáruháztól telefonálok. A futár délelőtt volt Önöknél a megrendelt DVD-vel, de nem volt otthon senki. Mikor küldhetnénk ki újból?<BR>
- Ööö, de hát mi nem rendeltünk DVD-t...<BR>
- De hát nekem az Ön száma van ide felírva.<BR>
- De mi tényleg nem rendeltünk...<BR>
- Elnézést, mi az Ön címe?<BR>
<BR>

És megmondta. Köszönjük.
<BR><BR>

Rövidesen ott voltunk, de újabb akadályba ütköztünk. A ház egy tízemeletes panelház volt, és fogalmunk sem volt, melyik ajtót kell betörni. Jó, mondtam, akkor nézzük, működik-e a legegyszerűbb megoldás. Felhívtam a gyereket megint.
<BR><BR>

- Csá! Hányadik emelet hányas ajtó a barátnőd lakása?<BR>
- Negyedik emelet tizenhárom...<BR>
- Köszönöm.
<BR><BR>

Felmentünk, becsöngettünk, de nem nyitott ajtót senki. Tudtuk, hogy bent van a gyerek, mert Matáv-számon hívtuk, a lépcsőházból, ilyen gyorsan nem léphetett le. Csöngettünk, dörömböltünk is egy kicsit, majd újra telefonáltunk, de már fel sem vette.
<BR><BR>

- De egy beszari kis féreg ez - foglaltuk össze a tapasztaltakat, és elmentünk. Úgy húsz perc múlva visszajöttünk, megint csöngettünk, de eredménytelenül. Loydi egy kicsit dörömbölt neki, majd indítványozta, hogy törjük be az ajtót, de nem támogattam. Végül is nekem a barátnőjével nem volt semmi bajom. Majd este visszajövünk, döntöttük el, és távoztunk.
<BR><BR>

Este hat óra körül egyszer csak csörgött a telefonom. Na, mit gondoltok, ki volt az?
<BR><BR>

- Mi az, már DVD futár is vagy? - érdeklődött vicceskedve.<BR>
- Az is lehetek, neked az már mindegy - feleltem vicceskedve.<BR>
- Figyelj, nem szép dolog, hogy idejössz rugdosni a barátnőm ajtaját...<BR>
- Addig örülj, amíg nem a fejedet rugdosom!<BR>
- De most miéért, hát most azért, mert mondtam pár csúnya dolgot IRC-n?<BR>
- Bizony azért, mert azokkal a csúnya dolgokkal bántottál valakit, aki nekem fontos. Jobb, ha elásod magad.<BR>
<BR>

Nem ásta el magát, hanem próbált még egy kicsit vicceskedni, hogy ő ezt nem is gondolta komolyan, meg ilyesmik. Nem értette, hogy haragszunk. Később más is felhívott, és mondta, hogy a netcigány éppen fent van IRC-n, és lazáskodik, kifogásolja, hogy milyen gyorsan leléptünk, pedig ő bezzeg. Ó, mondtam, gyertek, srácok, menjünk vissza hozzá, ha ennyire hiányzunk. Felültünk a metróra, és irány az egyenes. Útközben kaptam egy SMS-t a következő szöveggel:
<BR><BR>

<I>Nem akartam am hogy ez legyen nemtudtam hogy ennyire komojan veszed amit ircn ugatunk :(</I>
<BR><BR>

Később pedig jött még egy:
<BR><BR>

<I>Nem en csinaltam a baratnodrol az oldalt nemis ismertem elotte</I>
<BR><BR>

Késő bánat. Kisvártatva megint az ajtó előtt álltunk. Csengettünk... semmi. Kopogtunk... semmi. Telefon... foglalt. Aha, és hogy lehet foglalt, ha nincsenek otthon? Hát, akkor legyünk határozottabbak. Belevertem az ajtóba egy embereset, aztán még kettőt, hátha abból értenek. Az ajtó nem ekkor repedt el, azt valaki más rúghatta szét korábban, mert mikor mi odaértünk, már repedt volt. A netcigány nem mutatkozott, viszont a szomszéd ajtón csattant a keresztpánt, és kiszólt egy női hang:
<BR><BR>

- Kik vagytok?<BR>
- Nem hozzátok jöttünk.<BR>
- Ne rugdossátok az ajtónkat!<BR>
- Nem azt rugdossuk, hanem ezt.<BR>
- De ne csinálják, mert... mert felébred a kisgyerek!!<BR>
<BR>

Majd legközelebb habszivaccsal dörömbölünk, jó?
<BR><BR>

- Elnézést.<BR>
- Mit akarnak itt?<BR>
- Jöttünk megbeszélni egy féreggel, hogy kinek micsoda a barátnője.<BR>
- Önök tévednek! Rossz helyre jöttek!<BR>
- Biztos benne?<BR>
- Itt csak kisgyerekes családok laknak!<BR>
- Mi meg tudjuk, hogy akit keresünk, itt van bent. Ne féljen, magát nem bántjuk.
<BR><BR>

Közben kinyílt a szemközti ajtó, és egy rémült képű, bajuszos pasas bámult ki rajta. Szemügyre vette társaságunkat, majd villámgyorsan kulcsra zárta a biztonsági rácsot és becsapta az ajtót.
<BR><BR>

- Te, Loydi... szerinted ez normális?<BR>
- Nem.<BR>
- Ekkora barom, hogy megmutatja magát?<BR>
- Hát, az.
<BR><BR>

Mindegy, nekem semmi bajom a derék szomszéddal, aki ezután rátapadt a telefonra, és kétségbeesetten hívta a yardot, de javaslom neki, hogy legközelebb ne így csinálja. Lehettünk volna rosszindulatúak is.
<BR><BR>

Mivel netcigányunk továbbra is az ágy alatt lapított, és már lassan várható volt a rendőrség felbukkanása, nem erőltettük tovább az ajtót, hanem elsétáltunk. Nem, ezt nem úgy kell elképzelni, hogy rémülten menekültünk, nyomunkban a villogó szirénákkal, mert a rendőrök nem szokták elkapkodni a kiszállást. Lementünk a ház elé és felhívtam a netcigányt.
<BR><BR>

- Jobban tennéd, ha előjönnél.<BR>
- Ööö, honnan?<BR>
- Ne szórakozzál velem, jó? Mondtam, hogy addig megyek utánad, míg meg nem talállak. Jobb, ha kinyitod az ajtót.<BR>
- Milyen ajtót, hol?<BR>
- Itt, a barátnődnél.<BR>
- De hát én nem is vagyok ott... Egy haveromnál vagyok...<BR>
- Akkor onnan gyere elő.<BR>
- Jaj, hát azt nem lehet, mert fontos munkát végzünk!<BR>
- Lehet, hogy nem értesz? Vagy idejössz magadtól, vagy én megyek oda, de az rosszabb.<BR>
- De értsd már meg, most nem lehet.<BR>
- Miért is?<BR>
- Hát mert a munka...<BR>
- Nem hiszem, hogy az olyan sürgős.<BR>
- De ma neem meeegy...<BR>
- Holnap meg már késő. Nem érted?<BR>
- De hát...<BR>
- Jó, akkor mi most elmegyünk a Határ úthoz, az Europark főbejáratához. Egy órád van, hogy odaérj. Ha odajössz, nem törlek össze egészen. Lesz nálunk egy kamera, abba elmondasz egy bocsánatkérést.<BR>
- De értsd már meg, hogy ma nem jó!<BR>
- Nem kérdeztem, hogy jó-e. Ha nem jössz, az viszont nagyon rossz.<BR>
- Jaj, de... De én nem is mondtam semmit a barátnődre!<BR>
- Tényleg? Na, ne szórakozzál velem, itt van a zsebemben a log, kinyomtatva.<BR>
- De én nem is mondtam semmit, összetévesztesz Tonyóval!<BR>
- Na, akkor legyél tizenegyre, az Europarknál.
<BR><BR>

Azzal letettem. Elmetróztunk az Europarkhoz, de ott nem várt senki. Vártunk egy keveset, majd tizenegy előtt húsz perccel ismét felhívtam.
<BR><BR>

- Még tíz perced van.<BR>
- De nem tudok menni, mert... mert a rendőrök nem engednek.<BR>
- Milyen rendőrök?<BR>
- Hát, itt vannak helyszínelni a rendőrök az ajtó miatt.<BR>
- És letartóztatták a tanút, mi?<BR>
- Hát, hát, de hát nem mehetek, mert a rendőrök...<BR>
- Jó, akkor add ide a parancsnokot.<BR>
- De izé, most mentek el.<BR>
- Akkor mi akadályoz abban, hogy idegyere?<BR>
- Mert most meg jönnek vissza!<BR>
- Te szórakozol velem!?<BR>
- Ööö, mindjárt felérnek... vagyis leérek... odaadom a telefont... megvárod?<BR>
- Jól van, szaladj utánuk, majd újra hívlak.
<BR><BR>

Nem kellett hívnom, mert hívtak ők, gondosan kikapcsolt telefonszámmal.
<BR><BR>

- Halló!<BR>
- Jó napot, Ön egy rendőr?<BR>
- Igen!<BR>
- Kérem a nevét és a rendfokozatát.<BR>
- Maga mondja meg a nevét!
<BR><BR>

Megmondtam, a lakcímemmel együtt.
<BR><BR>

- És most kérhetném az Önét?<BR>
- Nana, csak lassan, kicsoda maga?<BR>
- Állítólag maguk engem keresnek.<BR>
- Maga rugdosta itt az ajtót?<BR>
- Állítólag én voltam.<BR>
- Micsoda gyáva alak maga!<BR>
- Parancsol?<BR>
- Hogy itt erősködik, aztán meg lelép, mire ideérünk! Mit képzel maga!<BR>
- Más dolgom volt, de ha látni óhajt, küldjön egy járőrkocsit az Europark elé, még húsz percig itt vagyok.<BR>
- Maga gyáva alak!<BR>
- Még mindig nem mondta, hogy mi a neve és a rendfokozata.<BR>
- Nem is mondom!<BR>
- És én vagyok a gyáva alak?<BR>
- Igen!<BR>
- No jól van, a címemet már mondtam, két óra múlva otthon talál, várom szeretettel.<BR>
<BR>

Valószínűleg ez is úgy volt rendőr, mint a nagyanyám.
<BR><BR>

Telt-múlt az idő. Rendőrautó nem jött. Tizenegy előtt egy perccel Loydi felvetette, hogy hívjuk fel újra a gyereket.
<BR><BR>

- Minek?<BR>
- Szóljunk neki, hogy egy perce van.<BR>
- És gondolod, ideér?<BR>
- Hogyne érne, hiszen tud repülni.<BR>
- Mi van?<BR>
- Állítólag a haverjánál volt, amikor dörömböltünk, és dolgozott, aztán egy perc múlva már a barátnőjénél fogadta a rendőröket.<BR>
- Hm, ez tényleg érdekes, megkérdezhetjük, hogy csinálta.
<BR><BR>

Most Loydi hívta fel. ő az a fajta, akit nagyon fel tud húzni, ha hülyének nézik. A netcigány elkövette azt a hibát, hogy hülyének nézte. Részletek:
<BR><BR>

- Halló! Én vagyok az operatőr. Egy perced van még, hogy ideérj. Aha... persze. Na, szórakozz anyáddal. Mi van? Nekem te ne szótagoljál, bazzeg! Nekem te ne pofázzál! Megmondtuk, hogy ide gyere. Nem jöttél. Ne ugassál vissza! Nem vagy abban a helyzetben. Mit holnap, te barom? Holnap már nem kamera lesz! A KURVA ANYÁDNAK OKOSKODJÁL!!<BR>
- Add már ide egy kicsit.<BR>
<BR>

Odaadta.
<BR><BR>

- Kissrác - mondtam - kapsz egy utolsó esélyt. Én most elindulok hazafelé. Legyél a Lehel téren fél óra múlva.<BR>
- De nem lehet...<BR>
- Miért is?<BR>
- Nem fogok odamenni, hogy agyonverjetek!<BR>
- Nocsak, IRC-n még azt mondtad, nem félsz tőlem, meg háromszor keményebb vagy, meg szétvered a fejemet.<BR>
- De hát az csak vicc...<BR>
- Ez meg nem az.<BR>
- De meg fogtok verni!<BR>
- És, nem tudod megvédeni magad?<BR>
- De hát mitől kellene?<BR>
- Hogyhogy mitől, te baromállat? Valaki meg akar verni, és nem érted, mitől kellene megvédened magad?<BR>
- De én nem verekszem!<BR>
- Jó, akkor majd verünk.<BR>
- De izé... nem tudok odamenni.<BR>
- Éjszakai busz.<BR>
- De azzal nem érek oda.<BR>
- Jó, akkor fogj egy taxit, fizetem.<BR>
- Ööö, de akkor ígérd meg, hogy nem fogtok hozzám nyúlni...<BR>
- Miért ígérnék ilyet?<BR>
- Mert akkor nem megyek!<BR>
- Jó, akkor megyünk mi, de akkor tényleg nagyon hozzád nyúlunk.<BR>
- De ígérd meg, hogy nem bántotok!<BR>
- De ha most azt mondom, nem törjük össze a pofádat, el is hiszed?<BR>
- Hát, igen, mert tudom, hogy amit te mondasz, az úgy is van...<BR>
- Csak nem tapasztalatból?<BR>
- Hát...<BR>
- Rendben, akkor megígérem, hogy ha eljössz, nem törjük össze a pofádat.<BR>
- Jó, akkor... akkor megyek...
<BR><BR>

Reggie a Ferenc körútnál elvált tőlünk, már csak ketten mentünk a Lehelre Loydival, meg a barátnőjével, aki egyébként baromira unta az egész történetet, kinézett egy jó kis összeveszés nekik, Loydi pedig már csak ezért is szeretett volna beletenyerelni a netcigány arcába.
<BR><BR>

- Az arcába nem - mondtam - mert megígértem, hogy nem törjük össze a pofáját.<BR>
- De én nem ígértem meg.<BR>
- De én igen. Szóval tessék a gyomrát ütni.<BR>
- De az olyan snassz...<BR>
- Ha nem jön el, holnap azt ütsz rajta, amit akarsz.<BR>
<BR>

Odaértünk a Lehel térre, elővettük a kamerát, és vártunk.<BR>
<BR>

- Meddig várjunk?<BR>
- Éjfélig. Utána már holnap van.<BR>
<BR>

Telt-múlt az idő. Néha arra jött egy-egy járókelő, de a netcigány nem mutatkozott. Felhívtuk, de először azt mondta, még nem jött a taxi, aztán pedig ki volt kapcsolva.<BR>
<BR>

- Te, ez megint nem jön.<BR>
- Neki lesz rosszabb.<BR>
<BR>

Eljött az éjfél, de a netcigány sehol nem jött. Mondtunk egy csúnyát és hazamentünk. Loydiék taxival, én meg gyalog. Hazamentem, leültem a gép elé, ám kisvártatva csörgött a telefonom. Na, ki volt az?
<BR><BR>

- Áh, figyeljél már, hát már egy fél órája várlak itt a Lehel téren...<BR>
- Te szórakozol velem? - tettem fel ismét a költői kérdést.<BR>
- Jaj, gyere már le, hát ezért jöttem!<BR>
- Tényleg? Hát jó.
<BR><BR>

Fogtam a pisztolyt, betűztem a tokjába és elindultam. Leértem a csarnok elé, és csakugyan ott ácsorgott egy bőrdzsekis arc. Tényleg úgy látszott, egyedül van. Felém lépett, mire én is felé indultam, de nagyon csúnya arcot vághattam, mert hirtelen elszürkült és hátrálni kezdett. A keze a dzsekije alá mozdult.
<BR><BR>

- Szórakozol velem? - tettem fel a kérdést utoljára, és elővettem a fegyvert.<BR>
- ÁÁÁÁÁÁÁÁÁÁ!!<BR>
- Szórakozol?!<BR>
- SEGÍTSÉG ÁÁÁÁ NE ÖLJ MEEEG!!<BR>
<BR>

Akkor ért oda a két rendőr, a szokásos Lehel téri járőr.
<BR><BR>

- Hát maga?<BR>
- Pakoljon ki!<BR>
<BR>

Odaadtam nekik a pisztolyt.
<BR><BR>

- Hát ez?<BR>
- Ez.<BR>
- Mit csinál maga ezzel itt, megőrült?<BR>
- Ez egy hosszú történet.<BR>
- De ezért most le kell tartóztatnunk.<BR>
- Tudom.<BR>
- De miért csinál ilyen marhaságot?<BR>
- Mondjam el a történetet?
<BR>

A netcigány közben visszavonszolta magát egy közelben álló kocsihoz, amely mellett egy nő állt - valószínűleg a barátnője - és ahogy elnéztem, hasonló állapotban volt, mint ő maga. Ezúton üzenem, hogy nincs vele semmi bajom, a barátjával beszélje meg, hogy miket csinál.
<BR><BR>

Elmondtam a rendőröknek, miért történt mindez, megmutattam a kinyomtatott logot is, amit a zsebemben hoztam. Végighallgattak, nézték a papírt, hümmögtek.
<BR><BR>

- Nyilván belátják, hogy egy ilyen ügyet csak így lehet megoldani, a rendőrség nem tett volna semmit.<BR>
- Ez igaz, de akkor sem szabad fegyverrel mászkálni.<BR>
- A fegyver üres. Így pedig magamhoz vehetem szállítás céljából.<BR>
<BR>

Csakugyan üres volt: gondosan kiürítettem a tárat is, a csövet is, mielőtt magamhoz vettem.
<BR><BR>

- És mivel joggal számítottam rá, hogy ha lejövök ide, támadás ér, akár több személy részéről, okkal vettem magamhoz a töltetlen fegyvert.<BR>
- Igen, de akkor sem foghatja rá senkire!<BR>
- De abban az esetben, ha okkal feltételezem, hogy veszély fenyeget, megtehetem, igaz?<BR>
- Akkor igen...<BR>
- Láttam, hogy a srác a dzsekije alá nyúl. Feltételeztem, hogy fegyvert akar elővenni.<BR>
- Ööö... de mi nem láttunk ilyesmit.<BR>
- Önök ötven méterre voltak, és háttal állt maguknak.<BR>
<BR>

Ennyiben maradtunk. Hívták az akciósokat, és mondták, hogy most meg kell bilincselniük.
<BR><BR>

- Ha parancsolja...
<BR><BR>

Rám tették a bilincset, de csak elölről, mert látták, hogy nem ugrálok. Vártuk a járőrkocsit, de helyette egy feketebőrű turista bukkant fel, kezében térképpel.
<BR><BR>

- Excuse me! Do you speak English?
<BR><BR>

A rendőrök néztek rá, mondták, hogy no, én meg mondtam, hogy yes. Elmagyaráztam neki, hogy menjen végig a Westend előtt, aztán forduljon balra, ő meg sután vigyorogva konstatálta, hogy a rendőrök helyett a megbilincselt bűnöző igazítja útba, nahát, érdekes ország ez. A nigga elment, végül megjött a járőrkocsi, beültünk, és bementünk a Szabolcs utcai kapitányságra. Bent levették rólam a bilincset, 
<BR><BR>

- Mondd már meg, miért kellett ráfognod a fegyvert - kérdezte az őrmester, aki bekísért. - Beverhetted volna a pofáját, abból nincs ekkora balhé.<BR>
- Akkor talán nem hoztok be?<BR>
- Hát, de, behozunk, de az csak sima garázdaság. Egyáltalán, miért fenyegette a barátnődet a csávó?<BR>
- Vannak ilyen monitorba gyógyult kis parasztok, akik azt hiszik, ilyesmit is megtehetnek.<BR>
- Ismeri a barátnődet?<BR>
- Nem, nem ismeri.<BR>
- És téged ismer?<BR>
- Nem, most találkoztunk először.<BR>
- De hát akkor tényleg, mit fenyegetőzött meg anyázott? Brahiból?<BR>
- Neki ez poén volt.<BR>
- Hát én ezt nem értem.<BR>
<BR>

Beértünk a fogdába, ahol szintén nagyon barátságosan fogadtak. Kipakoltatták a zsebeimet, betették egy zacskóba, és aláíratták velem a listát. Valahogy előkerült a dzsekimből egy 1977-ben gyártott játék-cartridge, a <I>Slot Racers,</I> nagy derültséget keltve.
<BR><BR>

- Commodore 64? - kérdezte az egyik rendőr.<BR>
- Nem, Atari 2600. Gyűjtöm a veterán gépeket.<BR>
<BR>

A cartridge is bekerült a textilzsákba, majd eltették, és megmutatták a fogdát.
<BR><BR>

- No, hát ebből nem lesz nagy ügy, de most pihenünk egyet. Reggel majd kiengedünk.<BR>
- Nem 48 óra az előállítás?<BR>
- Nem. 8 óra, amit szükség esetén 4 órával meg lehet hosszabbítani. 48 órára a súlyos bűncselekményt elkövetőket hozzuk be, és az 72 órára hosszabbítható.
<BR><BR>

Bementem a cellába és jót aludtam. Reggel hatkor jött az őr.
<BR><BR>

- Hát, rossz hírem van.<BR>
- No, mi az?<BR>
- Csak májkrém van reggelire - mondta, és felmutatott egy szocreál konzervdobozt. Halványan rémlik, hogy gyerekkoromban láttam ilyet.<BR>
- Kösz, nem kell.<BR>
<BR>

Egy óra múlva jött két civil ruhás tiszt, és kérték, mondjam el a történetet. Elmondtam. Bólintottak, elmentek, majd kisvártatva jött egy újabb nyomozó.
<BR><BR>

- Na, jöjjön. Itt vannak a cuccai - azzal visszaadta a zacskóba eltett holmijaimat. - Itt írja alá, hogy átvette, aztán menjünk.<BR>
<BR>

Aláírtam, átmentünk az irodájába, és ott neki is elmeséltem a történetet, neki is megmutattam a logot.
<BR><BR>

- Hát, megértem. És hogy jutott a fegyverhez?<BR>
- Finnországban vettem, néhány hónapja, használtan.<BR>
- Na jó. Akkor ezt most átadjuk a szabálysértési osztálynak, menjen haza.<BR>
- Jegyzőkönyvet nem veszünk fel?<BR>
- Minek, nem történt bűncselekmény. Menjen haza.<BR>
- Köszönöm, viszontlátásra.

</P>
<HR>

<TABLE WIDTH=100% CELLPADDING=0 CELLSPACING=0 BORDER=0>
<TR>
<TD WIDTH=50%>
<FONT FACE="Verdana,Arial,sans-serif" SIZE=1>
<A HREF="20041031.html">
<B>&lt;&lt; előző nap</B>
</A>
</TD>
<TD WIDTH=50% ALIGN=RIGHT>
<FONT FACE="Verdana,Arial,sans-serif" SIZE=1>

<B>következő nap &gt;&gt;</B>
</A>
</TD>
</TR>
</TABLE>


</BODY>
</HTML>

