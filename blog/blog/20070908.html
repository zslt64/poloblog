<HTML>
<HEAD>



<P ALIGN="JUSTIFY">
<B>2007.09.08., szombat</B><BR>
tomcat
<BR><BR>

blog&nbsp;&nbsp;
<A HREF="http://web.archive.org/web/20071017045111/http://blog.tomcatpolo.hu/blog/blog/20070908.html#" ONCLICK="document.location = gotourl('balfasz');">droidzóna</A>&nbsp;&nbsp;
<A HREF="http://web.archive.org/web/20071017045111/http://blog.tomcatpolo.hu/blog/blog/20070908.html#" ONCLICK="document.location = gotourl('level');">levrov</A>
<BR><BR>

Nesze nekem, megkaptam Athina influenzáját, pedig én csak Athinát akartam. Épp ma, amikor pedig menni kéne tüntetni a csecsemőgyilkos "reformok" és hasonlók ellen. (Bővebbet a <A HREF="http://web.archive.org/web/20071017045111/http://www.bombagyar.hu/" TARGET="_new">Bombagyár</A> műsorában.) Ehelyett köhögök és helyettesítem a radiátort. Az, meleg lettem. Olyan 39 fokos. Lehet, hogy ez még kevés, és azért nem érzem magam büszkének. Mászkálás helyett tehát lakásban üldögélés lesz a hétvégi program. Tüntető nagycsaládosok fotói helyett pedig egy kis recenzió következik két, a napokban megjelent CD-ről.
<BR><BR>

<IMG SRC="http://web.archive.org/web/20071017045111im_/http://blog.tomcatpolo.hu/blog/blog/20070908_1.jpg" ALIGN="right" HSPACE=10>Az első a Karpatia <I>Istenért, hazáért</I> című albuma. A borító, hát, egyszerű, mint a faék, terepszínű háttéren egy rohamsisak és két kard sziluettje, meg a biztonság kedvéért a zenekar neve rovásírással is. No, de a Kárpátia sosem a grafikai körítésről volt nevezetes, a weboldaluk is meglehetősen rémes, de nem is azért szeretjük őket. Nézzük tehát a korongot, ami előírásszerűen 12 centiméteres, mint a CD-k általában, így semmi akadálya annak sem, hogy akár izraeli gyártmányú lejátszóban hallgassuk meg. Mi ez, ha nem tolerancia?
<BR><BR>

Az album 12 zeneszáma a szokásos Karpatia-irányvonalra fűzhető fel. Naná, azért hívják nemzeti érzelmű rockzenekarnak. Az album címe azonban nem véletlen, hiszen a dalok közül néhány az első világháborús katonáknak állít emléket. (Ha jól megnézzük a borítón díszelgő rohamsisakot, az is első világháborús. Két nyílás van rajta fültájon, a második világháborúson már csak egy.) Ilyen dal az <I>Egy nap az élet,</I> a <I>Tábori posta.</I> A szokásos kárpátiás hitvallások egyike a <I>Magyarnak születtem,</I> őseinkhez szól az <I>Árpád apánk induló</I> és a <I>Hallottam nagy hírét</I>, a magyar néplélek pedig az <I>A Jászságban, a Kunságon</I> címmel kapja meg a magáét. Revizionizmus is van <I>Erdély szabad</I> címmel, megtalálható a korongon a tavaly őszi eseményeknek emléket állító <I>Barátom, mondd, merre vagy</I>, a <I>Szózat</I> rockzenekari implementációja pedig méltóságteljesen zárja a Karpatia 6. albumát. 
<BR><BR>

Szerény véleményem szerint mindez azonban kevés egy zenekar fennmaradásához. Valahogy fáradtabbak a dalok, sablonosabbak, már túl "kárpátiásak". Kicsit erőltetett a pátosz, ugyanazok a panelek térnek vissza-vissza, néhol már szinte hatásvadász módon. Zeneileg egyedül a <I>Barátom, mondd, merre vagy</I> hordoz valami újdonságot. Ha valaki most ismerkedne meg a Karpatiával, valószínűleg azt mondaná, jó-jó, tetszik, de a harmadik hallgatásra kicsit unalmas. Az eladási mutatók persze magasak lesznek, hiszen a Karpatia népszerűsége csűcsán van, de messze nem lesz olyan áttörő siker, mint mondjuk a korábbi, <I>Tűzzel-vassal</I> című lemez. Ha a Karpatia szándéka, hogy a tizenéves rohammagyarokon kívül más közönséget is megszólítson, komoly technikai fejlesztésre lesz szükségük, ami nem feltétlenül merül ki egy billiárdasztalnyi keverőpult megvásárlásában. Ami nem fejlődik, elpusztul, tessék tanulni az Edda Művek hibáiból.
<BR><BR>

Lesznek, persze, jó hangulatú koncertek. Lesznek. Majd megunják, és hazamennek.
<BR><BR>

<IMG SRC="http://web.archive.org/web/20071017045111im_/http://blog.tomcatpolo.hu/blog/blog/20070908_2.jpg" ALIGN="left" HSPACE=10>A másik album pedig az Ismerős Arcoktól érkezett, s az <I>Éberálom</I> címet viseli. Már a kivitele is újszerű: egy szépen tervezett, keményfedeles verseskötetet vehet kezébe a közönség, melynek borítója rejti a lemezt. A könyvben természetesen a dalok szövegei olvashatóak, Silló Pál Ernő zseniális minimalista grafikáival. 
<BR><BR>

Az Ismerős Arcok egyre mesteribben bánik hangszereivel. Már előző albumuk - <I>Szélbe kiáltok</I> - is messze a magyarországi zenei színvonal fölé magasodott, de ezúttal be is betonozták helyüket minden idők legemlékezetesebb zenekarai között. Kit emeljek ki közülük? Práder Vilmos vagy Galambos Nándor gitárművészetét? Nyerges Attila érett, messze szálló énekhangját? Kovacsik Tomi dobmunkáját? Vagy Leczó Szilveszter szintitudását? Nem lehet egyiket sem, mert az Arcok olyan összeforrt, érett zenekar, ami egyben értékes, nem bontható és nem osztható. Felnőtteknek zenélnek, alkotásaik hallgatásához szív és ész kell, nem lehet háttérzajként benyomni munka közben. Ezen elmélkedni kell, erre rá kell hangolódni. Nem is baj, hogy nem játsszák dalaikat a rádiók, mert nem oda valók. Ez már-már komolyzene, jazz alapokon.
<BR><BR>

Az Ismerős Arcok nem kiabál, csendesen szól. Nem dönti le Jerikó falait, és nem rengeti meg a földet Árpád hadaival, mégis nagyon MAGYAR. Számomra az év legértékesebb zenei albuma az <I>Éberálom,</I> s remélem, még hosszú évekig hallgathatjuk az Ismerős Arcok újabb és újabb remekműveit.
</P>
<HR>

<TABLE WIDTH=100% CELLPADDING=0 CELLSPACING=0 BORDER=0>
<TR>
<TD WIDTH=50%>
<FONT FACE="Verdana,Arial,sans-serif" SIZE=1>
<A HREF="http://web.archive.org/web/20071017045111/http://blog.tomcatpolo.hu/blog/blog/20070907.html">
<B>&lt;&lt; elozo nap</B>
</A>
</TD>
<TD WIDTH=50% ALIGN=RIGHT>
<FONT FACE="Verdana,Arial,sans-serif" SIZE=1>
<A HREF="http://web.archive.org/web/20071017045111/http://blog.tomcatpolo.hu/blog/blog/20070910.html">
<B>következo nap &gt;&gt;</B>
</A>
</TD>
</TR>
</TABLE>


<BR><BR>

</BODY>
</HTML>






<!--
     FILE ARCHIVED ON 4:51:11 okt. 17, 2007 AND RETRIEVED FROM THE
     INTERNET ARCHIVE ON 18:16:25 aug. 22, 2012.
     JAVASCRIPT APPENDED BY WAYBACK MACHINE, COPYRIGHT INTERNET ARCHIVE.

     ALL OTHER CONTENT MAY ALSO BE PROTECTED BY COPYRIGHT (17 U.S.C.
     SECTION 108(a)(3)).
-->
