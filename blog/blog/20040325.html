<HTML>
<HTML>
<HEAD>

<STYLE type="text/css">	

body {  
        scrollbar-face-color:         C57575;
        scrollbar-highlight-color:    B8B8B8;
        scrollbar-3dlight-color:      C57575;
        scrollbar-darkshadow-color:   5C0C21;
        scrollbar-shadow-color:       90374C;
        scrollbar-arrow-color:        000000;
        scrollbar-track-color:        2F1724;
}

</STYLE>


<SCRIPT LANGUAGE="JavaScript">

function preloadimages() {

    menu01_off=new Image(); menu01_off.src="pic/blog_off.gif";
    menu01_on=new Image(); menu01_on.src="pic/blog_on.gif";
}

function openbigwindow() {
   window.open('../../nagykep.html?filename='+document.bigpic, 'nagykep', 'status=no,scrollbars=no,noresize,width='+String(document.wdth)+',height='+String(document.hght));

}

function callframes() {
  if (window.parent.location.href == window.location.href) {
     parent.location = '../../index.html?loadpage='+window.location.href;
  }
}
</SCRIPT>

</HEAD>
<BODY ONLOAD="callframes(); preloadimages();" BGCOLOR="#2F1724" TEXT="#ACAFC4" LINK="#AAAAAA" ALINK="#888888" VLINK="#888888" LEFTMARGIN=10 TOPMARGIN=0 RIGHTMARGIN=10>

<FONT FACE="Verdana,Arial,sans-serif" SIZE=1>

<P ALIGN="JUSTIFY">
<B>2004.03.25., csütörtök</B><BR>
tomcat
<BR><BR>

Felborult egy mentőautó Pornóapáti és Horvátlövő között. Ez nem vicc. Ez egy hír az Origóról. A kocsi tropára ment, sérülés szerencsére csak könnyű, de a települések neveinek hallatán eddig úgy kétmillióan kaptak röhögőgörcsöt. És ráadásul egymás mellett vannak. Az ész megáll. Szegény helyi lakosok, képzeld el, amikor igazoltatja őket a rendőr Pesten.
<BR><BR>

Apropó, rendőr. Segítettem átvinni pár dobozt az exnek az új helyére. Visszük, visszük, egyszer csak satufékkel, csikorogva blokkol mellettünk egy járőrkocsi, kipattan két bocifejű, és ordítva rohannak felénk.
<BR><BR>

- jóestétkívánok, <B>ÁLLJANAK CSAK MEG!!</B> Mit visznek, mutassák csak! Na!
<BR><BR>

Már a nyelvemen volt valami ilyesmi, hogy <I>"mi van, maguk itt a rendőrállam?"</I> vagy <I>"mondja, megvannak már a móri csávók?"</I> de végül azt mondtam:
<BR><BR>

- Költözünk.
<BR><BR>

Bocifejű képéről erre lehervadt az elégedett vigyor, pedig már készült, hátha lesz egy jó kis veréses-földönhúzásos-negyvennyolcórárabevivős móka. De nem lett.
<BR><BR>

- Öö, hát akkor... elnézést.
<BR><BR>

Azzal vissza a kocsiba és el. Tehát ha legközelebb lopni mentek, és megkérdezik, mit visztek, mondjátok hogy költöztök.
<BR><BR>


Lapozzunk. Én is lapoztam, egy régi Terror News-os kolléga, Hamster oldalát lapozgattam. ő is ilyen sokmindenfélét művelő arc, mint én, csak ő értelmesebb dolgokat csinál, mint a droidok gyűjtése. ő például feltérképezte Budapest megszűnt villamosvonalainak térképét, megírta a történetüket. Nem is ez az érdekes (illetve dehogynem érdekes, csak most nem erről lesz szó), hanem a régi fényképein kirajzolodó, régi Budapest. Régi? Nem is olyan régi ez. 
<BR><BR>

Mi, tizen-huszonévesek, akik itt élünk ebben a büdös, mocskos, mosolytalan városban, általában azt hisszük, azért ilyen ez, mert az egykor szép várost a háborúban szétbombázták, és ilyen rondán építették újjá. Hát nem... A várost a nyolcvanas évek közepétől a kilencvenes évek elejéig tették ilyenné. Kivágták a fákat, mindent leaszfaltoztak, eldózerolták a jellegzetes épületeket, és üvegdobozokat tettek a helyükre. Nézzünk csak néhány hetvenes-nyolcvanas évekbeli fényképet Hamster gyűjteményéből! A jogdíjat majd egy üveg sör képében lerendezzük egyszer.
</P>

<CENTER>
<I>
<IMG SRC="20040325_1.jpg">
<BR><BR>
Hol készült ez a kép? Valószínűleg sosem jössz rá, ha meg nem mondom. Ez itt Angyalföld, a XIII. kerület, a Váci út Lehel tér közelében.
<BR><BR>

<IMG SRC="20040325_2.jpg">
<BR><BR>
Ez a hely ma ilyen. Hatsávos kvázi-autópálya, és a fákat kiirtották. Néhány még fonnyadozik a szmogban. De ez így modern.
<BR><BR>

<IMG SRC="20040325_3.jpg">
<BR><BR>
És ez hol van? Talán Budán, a Zugliget felé? Hol van ennyi zöld? Nos...
<BR><BR>

<IMG SRC="20040325_4.jpg">
<BR><BR>
... ez csak 500 méterrel van arrébb, a Dózsa György úti metrómegállónál. A Vízművek épülete már az előző képen is ott van, csak takarják a fák. Azok a szemét fák! Jó is, hogy kivágták mindet. És a villamosért sem kár, sokkal szebb a végtelen, sík beton és az autóáradat.
<BR><BR>

<IMG SRC="20040325_5.jpg">
<BR><BR>
Annak ellenére, hogy Angyalföldön nőttem fel, erre a képre Kőbányát tippeltem. Hát nem - ez is Angyalföld, a Dózsa György út és a Váci út kereszteződése. Figyeljük csak meg, mennyi fa sorakozik az út mentén!
<BR><BR>

<IMG SRC="20040325_6.jpg">
<BR><BR>
És itt? Én megértem, hogy a villamos nem kell, ha metró is van, meg ugye kell a sok aszfalt az autóknak, de most ez így milyen? És akkor csodálkozunk, hogy a pestiek, olyanok, amilyenek? Kinek van kedve itt mosolyogni?
<BR><BR>

<IMG SRC="20040325_7.jpg">
<BR><BR>
A Nyugati pályaudvar a hetvenes években. Nicsak, a Nagykörút is tele volt fákkal. Most autókkal van tele. Az előtérben látható fát természetesen már kivágták, most satnya, kiszáradt facsemeték meredeznek ott. Mellesleg azt is érdemes megfigyelni, milyen messzire el lehet látni a Nagykörúton, mert nincs szmog, és nem lep mindent vastagon a korom.
<BR><BR>

<IMG SRC="20040325_8.jpg">
<BR><BR>
A Lehel tér a templom hátulja felől régen...
<BR><BR>

<IMG SRC="20040325_9.jpg">
<BR><BR>
... és ma. Kicsit mintha itt is csökkent volna a zöld... Az autók közönyösen suhannak, nekik mindegy. Akik meg bennük ülnek, nem is értik, hogy nézhet így ki egy város. Talán ha nem erőltették volna az autóforgalom fokozását, hanem meghagyták volna Budapest hangulatos villamosvonalait, nem irtották volna ki a fákat, és nem szélesítették volna ki az összes utat autópályává, most nem nézne ki így.
<BR><BR>

<IMG SRC="20040325_10.jpg">
<BR><BR>
Világvárosi fények. Azok a csodálatos neonreklámok! Emlékszem, amikor kicsi gyerek voltam, és késő este jöttünk haza a telekről a Trabanttal, ezek a színes, vidám neonok fogadtak bennünket. Lágy, barátságos fényük békéssé, élővé varázsolta az utcát. Még a farmotoros Ikarus buszokra is emlékszem, amikből egy ott fordul be éppen a sarkon. Aztán a neonfények eltűntek, és...
<BR><BR>

<IMG SRC="20040325_11.jpg">
<BR><BR>
... ez van ma a helyükön. Közönyös, rideg beton és üveg. Autók áradata, fekete kosz, méreg. Ez itt nem Budapest. Ez tőlünk, a magyar embertől, a pesti embertől idegen. Az ilyen épületek lehet, hogy passzolnak egy német vagy egy amerikai városba - egyébként tényleg - de Budapest nem ilyen. Amikor az első ilyen "modern" agyrémet idehozták, észre kellett volna venni. Na és hogy nézne ki, ha ezekre még neont is raknánk? Bár ezen a csiricsáré egyenpuccon az se tudna rontani.
<BR><BR>

<IMG SRC="20040325_12.jpg">
<BR><BR>
Egy csodálatos esti fénykép a Visegrádi utca végéről, ahol a Szent István körútba torkollik. Valaha ugyanis az Újlipótvárost is villamosvonalak hálózták be, de ma már egyre kevesebb a villamos, csak a főútvonalakon hagyják meg a vonalakat.
<BR><BR>
</I>
</CENTER>

<P ALIGN="justify">
Hát, ezért ilyen Budapest. Modernizálták, átépítették, s közben észre sem vették, hogy elvették a várostól önmagát. Nem az autókat kellene ajnározni, hanem a város lakóit. Beeresztették ebbe a városba öt autópálya forgalmát, direkt be a központba, aztán most vakarják a fejüket, hogy hogy oldják ezt meg. Mert keskeny az út. Mert nem bírja a terhelést. Mert kevés a Duna-híd. Mert <I>kevéssé élhető a főváros.</I> 
<BR><BR>

Kedves döntéshozó urak! Roppant egyszerű a megoldás. Nem újabb autópályákat kell építeni, és nem kitiltani a rengeteg autót mindenhonnan. Nem kell itt kiszélesíteni semmit. Abból a pénzből inkább meg kellene teremteni a kultúrált tömegközlekedés lehetőségét, és nem csak a Nagykörúton. Visszaállítani a villamosok hálózatát. Nem emelni, emelni és emelni a jegyek és bérletek árát, hanem lejjebb vinni. Figyeljék meg, tisztelt döntéshozó urak, ha nem ilyen elszállt áron adnák a jegyeket, sokkal kevesebben bliccelnének. Vajon mi a jobb, ha a 150 forintos jegyárért 5-ből 3 utas bliccel, ahogy ma teszik, vagy ha a 70 forintos jegyet mind az 5 megveszi? Vissza lehetne állítani a kalauz intézményét is, hogy biztosan megvegyék. A kultúrált, udvarias kalauz intézményét, természetesen.
<BR><BR>

Mellesleg a szétbarmolt budapesti utcákat is nyugodtan rekultiválhatnák. Az, hogy mindent beborítanak aszfalttal, aztán beleszúrnak néhány szál kórót az e célra kialakított lyukakba, az nem zöldesítés.
<BR><BR>

És jó lenne, ha észrevennék, micsoda okádék agyrémeket álmodnak a város közepére a számítógépbe belebuzult, speeden élő juppimérnökök. Érdekelne például, hogyan kapott építési engedélyt a Lehel csarnok. Érdekelne az is, mikor bontják már le a picsába. Ugyanezt kérdezném a plázák nagy részéről is, a vásári színekre kipingált hipermarketekről, a buta beton felüljárókról, és a már említett üveg-beton irodakaszárnyákról. Vegyék már észre, hogy ezek még rosszabbak, mint annak idején a szocreál kockaépületek. Köszönöm a figyelmet.
</P>

<HR>

<TABLE WIDTH=100% CELLPADDING=0 CELLSPACING=0 BORDER=0>
<TR>
<TD WIDTH=50%>
<FONT FACE="Verdana,Arial,sans-serif" SIZE=1>
<A HREF="20040324.html">
<B>&lt;&lt; előző nap</B>
</A>
</TD>
<TD WIDTH=50% ALIGN=RIGHT>
<FONT FACE="Verdana,Arial,sans-serif" SIZE=1>
<A HREF="20040326.html">
<B>következő nap &gt;&gt;</B>
</A>
</TD>
</TR>
</TABLE>


</BODY>
</HTML>

