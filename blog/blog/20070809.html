<HTML>
<HEAD>


<P ALIGN="JUSTIFY">
<B>2007.08.09., csütörtök</B><BR>
tomcat
<BR><BR>

blog&nbsp;&nbsp;
<A HREF="http://web.archive.org/web/20071018025625/http://blog.tomcatpolo.hu/blog/blog/20070809.html#" ONCLICK="document.location = gotourl('balfasz');">droidzóna</A>&nbsp;&nbsp;
<A HREF="http://web.archive.org/web/20071018025625/http://blog.tomcatpolo.hu/blog/blog/20070809.html#" ONCLICK="document.location = gotourl('level');">levrov</A>
<BR><BR>

Omlás hazatért, egy éjszakát itt töltött, majd ismét elszökött. Megint nem volt a szomszédoknak annyi agyuk, hogy ne engedjék ki az utcára, neki meg annyi, hogy ne kóboroljon el. Remek kutya, nélkülöz mindenféle alapvető falkaösztönt. No mindegy, aki látja, próbálja megfogni, és hívja fel a nyakában lógó telefonszámot. Ha nem megy, hát majd az Illatos útról úgyis felhívnak. Idétlen benga dög, jöjjön csak haza, vettem neki láncot.
<BR><BR>

Délután rövid látogatást tettem III. sz. ügyvédemnél, Olivérnél, aki jelezte, hogy előásta a bombagyár-ügy legnagyobb rejtélyét képező aktákat, nevezetesen az állítólag ellenem folyó ügyek rendőrségi papírjait. Mint emlékezetes, azzal az indoklással helyeztek előzetesbe, hogy "több büntetőeljárás" folyik ellenem, ám ezek közül egyről sem tudtam. Nota bene, a rendőrség sem tudott. Kapaszkodjatok a székbe, bemutatom, miből csináltak bűnügyeket ezek a balfaszok.
<BR><BR>

<B>
A Budapesti XIII. ker. Rendőrkapitányságon 153-5070/2004 bü. számon csalás vétsége<BR>
</B>
Ez az ügy valóban létezik, csakhogy én a sértett voltam! Régi olvasóim emlékezhetnek, ez volt az, amikor Lákátos ellopta a Lehel téren laptopomat, aztán le is sittelték érte. Régen lezárt ügy. A rendőrség "tévedett", érted, priuszt csináltak a sértettnek tévedésből. Gratulálok.
<BR><BR>

<B>
A Budapesti XIII. ker. Rendőrkapitányságon 153-6157/2004 bü. számon garázdaság vétsége<BR>
</B>
Ez az ügy soha nem létezett. Ez volt az az eset, amikor az Athinát fenyegető Romo-t kicsit megrendszabályoztam egy üres riasztópisztollyal. Az ügyet először garázdaságként vették fel, de azonnal ejtették is, és nem gyanúsítottak meg vele, ki sem hallgattak, csak 20 ezer forint bírsággal sújtottak, lőfegyverrel kapcsolatos szabálysértés miatt. Ismét egy "tévedés". (No meg az is, hogy a riasztópisztoly nem lőfegyver, de ez mellékes.)
<BR><BR>

<B>
A XI. ker. Rendőrkapitányságon 151-4274/2004 bü. számon súlyos testi sértés bűntette<BR>
</B>
A T. Rendőrség itt azt nem vette észre, hogy ezt az ügyet nyomozási szakaszban lezárták, és engem bizonyíték hiányában felmentettek. Megint egy "apró hiba"...
<BR><BR>

<B>
A VIII. ker. Rendőrkapitányságon 148-192/2006 bü. számon kifosztás bűntette<BR>
</B>
Ezzel hasonló a helyzet, mint a XIII. kerületi garázdasággal. Soha nem gyanúsítottak meg kifosztással. Ez a telefonfülkében elgázosított cigány története volt, ő ugyanis megpróbálta behazudni a rendőröknek, hogy elvettem a mobiltelefonját. Ez kifosztás lenne, de senki sem hitte el.
<BR><BR>

<B>
A Szigetszentmiklósi Városi Rendőrkapitányságon 98/631/2006 bü. számon garázdaság vétsége<BR>
</B>
Ezzel megizzadt az ügyvéd is, a rendőrség is, ugyanis nem találtak ilyen számú ügyet. Pontosabban találtak, de az irattár mélyén, és ahhoz, hogy az ügyvéd beletekinthessen, meg kellett mozgatni a bürokrácia gépezetét. Létre kellett hozni egy új ügyszámot, csak a betekintés kedvéért, ehhez kirendelni egy előadót, attól kérni egy időpontot, bemenni, és ekkor közölhették csak, hogy ez az ügy nem létezik. Akkor mi volt? Nos, amikor az előző ügy - a lelőtt cigány ügye - történt, még Dunaharasztin laktunk Athinával. Ezt az ügyet garázdaságként minősítették. Az ügyet tárgyaló bíróság a nyomozás során lekérte a területileg illetékes szigetszentmiklósi kapstól az adataimat. Hogy ez miként került be a nyilvántartásba úgy, hogy nekem Szigetszentmiklóson is lenne garázdasági ügyem, rejtély... vagy, hát igen, egy újabb "véletlen tévedés". Tetszik tudni, a rendőrségtől nem lehet elvárni, hogy ilyen apróságokat, mint a bűnügyi nyilvántartás, helyesen kezeljen.
<BR><BR>

Összefoglalva, a csepeli bombagyár ügye eddig ott tart, hogy a rendőrség elvégzett egy szabálytalan házkutatást, egy szabálytalan előállítást, elkövettek egy sor "tévedést", ami súlyos joghátrányt okozott (jó, hogy nem gépelik el, mondjuk, a 8 órát 8 évnek), összehoztak egy alaptalan szakértői véleményt, és nem létező vallomásokra hivatkoztak. Ez az, fiúk, ügyesek vagytok. Ezek után persze még mindig van, aki meg van róla győződve, hogy az eljárás teljesen szabályos, és lófaszt kapok én, nem kártérítést, de hát ezt majd a bíróság eldönti. Kíváncsi leszek azonban, hogy ezeket az "apróságokat" hány médium fogja közölni, ha egyáltalán.

</P>

<HR>

<TABLE WIDTH=100% CELLPADDING=0 CELLSPACING=0 BORDER=0>
<TR>
<TD WIDTH=50%>
<FONT FACE="Verdana,Arial,sans-serif" SIZE=1>
<A HREF="http://web.archive.org/web/20071018025625/http://blog.tomcatpolo.hu/blog/blog/20070808.html">
<B><< elozo nap</B>
</A>
</TD>
<TD WIDTH=50% ALIGN=RIGHT>
<FONT FACE="Verdana,Arial,sans-serif" SIZE=1>
<A HREF="http://web.archive.org/web/20071018025625/http://blog.tomcatpolo.hu/blog/blog/20070810.html">
<B>következo nap >></B>
</A>
</TD>
</TR>
</TABLE>


<BR><BR>

</BODY>
</HTML>






<!--
     FILE ARCHIVED ON 2:56:25 okt. 18, 2007 AND RETRIEVED FROM THE
     INTERNET ARCHIVE ON 18:08:58 aug. 22, 2012.
     JAVASCRIPT APPENDED BY WAYBACK MACHINE, COPYRIGHT INTERNET ARCHIVE.

     ALL OTHER CONTENT MAY ALSO BE PROTECTED BY COPYRIGHT (17 U.S.C.
     SECTION 108(a)(3)).
-->
