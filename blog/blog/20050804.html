<HTML>
<HEAD>

<STYLE type="text/css">	

body {  
        scrollbar-face-color:         C57575;
        scrollbar-highlight-color:    B8B8B8;
        scrollbar-3dlight-color:      C57575;
        scrollbar-darkshadow-color:   5C0C21;
        scrollbar-shadow-color:       90374C;
        scrollbar-arrow-color:        000000;
        scrollbar-track-color:        2F1724;
}

</STYLE>


<SCRIPT LANGUAGE="JavaScript">

function preloadimages() {

    menu01_off=new Image(); menu01_off.src="pic/blog_off.gif";
    menu01_on=new Image(); menu01_on.src="pic/blog_on.gif";
}

function openbigwindow() {
   window.open('../../nagykep.html?filename='+document.bigpic, 'nagykep', 'status=no,scrollbars=no,noresize,width='+String(document.wdth)+',height='+String(document.hght));
}


function openbigwindow2() {
   window.open('../../nagykep.html?filename='+document.bigpic, 'nagykep', 'status=no,scrollbars=yes,noresize,width='+String(document.wdth)+',height='+String(document.hght));
}


function callframes() {
  if (window.parent.location.href == window.location.href) {
     parent.location = '../../index.html?loadpage='+window.location.href;
  }
}

function gotourl(dirname) {
  s = String(document.location);
  n = String(document.location);
  if (s.indexOf('#') != -1) { s = s.substr(0, s.length-1); }
  s = '../'+dirname+'/' + s.substr(s.length-13, 13);
  if (n.indexOf('mai') != -1) {
     if (dirname == 'blog') { s = '../blog/maiblog.html'; }
     if (dirname == 'balfasz') { s = '../balfasz/maibalfasz.html'; }
     if (dirname == 'level') { s = '../level/mailevel.html'; }
  }
  return(s);
}


</SCRIPT>

</HEAD>
<BODY ONLOAD="callframes(); preloadimages();" BGCOLOR="#2F1724" TEXT="#ACAFC4" LINK="#AAAAAA" ALINK="#888888" VLINK="#888888" LEFTMARGIN=10 TOPMARGIN=0 RIGHTMARGIN=10>

<SCRIPT LANGUAGE="JavaScript">
  s = window.parent.location.href;
  if (s.substr(s.length-16, 16) == 'index_blind.html') {
     document.write('<FONT FACE="Verdana,Arial,sans-serif" SIZE=2>');
  }
  else {
     document.write('<FONT FACE="Verdana,Arial,sans-serif" SIZE=1>');
  }
</SCRIPT>


<P ALIGN="JUSTIFY">
<B>2005.08.04., csütörtök</B><BR>
tomcat
<BR><BR>

blog&nbsp;&nbsp;
<A HREF="#" ONCLICK="document.location = gotourl('balfasz');">droidzóna</A>&nbsp;&nbsp;
<A HREF="#" ONCLICK="document.location = gotourl('level');">levrov</A>
<BR><BR>

No, hazaértem végre. Ahogy nézem, páran jól teletömködtétek a levelesládát, f&otilde;leg az iránt érdekl&otilde;dve, hogy hol vagyok már, miért nem írok. Rinya elzár, kezek a takaró fölé, most már itt vagyok. Hogy merre jártam? Arra, amerre <A HREF="special_asmreport.html">tavaly is:</A> Helsinkiben, az Assembly 2005 fed&otilde;nev&ucirc; demó- és LAN partyn, egyrészt polókat eladni, másrészt az ARTech szeminárumsorozat keretében bemutatni <A HREF="http://www.freax.hu" TARGET="_new"><I>Freax</I></A> cím&ucirc; könyvemet a demoscene történetér&otilde;l. A könyv óriási sikert aratott, a party pedig kurva jó volt, de err&otilde;l inkább olvassátok el a riportot, amit útközben hazafelé írtam Loydi laptopján. Fényképek is vannak, de momentán nincs nálam a thumbnail generátor programom, így arra még egy-két napot várnotok kell. Holnap is partyra megyek egyébként, mégpedig Ajkarendekre, ahol az Árok Party fed&otilde;nev&ucirc; rendezvényen röffen össze Magyarország valamennyi oldschoolgép-rajongója, úgymint C-64, Amiga, Plus/4 és hasonló típusokon nyomuló arcok, akik persze részben alkoholisták is, mert az jó. B&otilde;vebbet a <A HREF="http://singularcrew.hu/arok7/" TARGET="_new">http://singularcrew.hu/arok7</A> címen olvashattok. Most pedig Assembly report...
<BR><BR>

<B>ASSEMBLY 2005</B>
<BR><BR>
Egy demoscener számára a legerotikusabb látvány valószínűleg az, ha egy lány az Assembly belépőszalagján kívül mást nem visel. Már megint Helsinkiben jártunk, ismét az Assembly-n, ám most vonat és busz helyett autóval, pontosabban furgonnal. A Szigetre meg idén se megyünk, menjenek a lúzerek.
<BR><BR>

Helsinki, az már nyugat, ahogyan azt a <I>Csinibaba</I> szereplői megállapították. Olyannyira az, hogy a finneknek már tizedik éve nem jelent problémát megrendezni a világ legnagyobb demoscene partyját. A helyszín idén is a Hartwall Areena, ami nagyjából akkora, mint a Budapest Sportaréna, de ezt már tavaly is írtam. Azt mondjuk nem írtam, micsoda építészeti remekmű ez a csarnok, bár ezt elég nehéz is lenne bemutatni pár fényképpel. Aki egyszer arra jár, nézze meg. Szóval demoscene party volt ismét, még ha azzal a szépséghibával is, hogy a 6000 látogatóból jó öt és félezren bugyuta gamerek voltak, akik a négy napos rendezvény ideje alatt kizárólag az általuk nagyképűen <i>cybersportnak</i> nevezett lövöldözős játékokkal fejlesztették agyukat, csontrendszerüket és a világbékét általában. A valódi party ezalatt odakint, az épület mögötti ligetben zajlott, illetve néha az emeleti oldschool zónában, ahová csak VIP jeggyel lehetett belépni.
<BR><BR>

No de ez egy útiriport, elsőként emlékezzünk meg tehát magáról az útról. Járművünk, egy fehér VW Transporter, az esti órákban indult észak felé, a reggeli órák helyett, mert gyorsan felpakolni, hát az nekünk sose ment. A rakomány természetesen nagyrészt polókból állt, a kocsi elejében pedig rajtam kívül Athina, Loydi, Reggie és egy baromi rutinos és kurvára idegesítő sofőr foglalt helyet. Krakkó magasságában már azon gondolkodtunk, hogy letakarjuk egy fekete lepedővel, az minden papagájnál működik, csak kussoljon már, majd Reggie vezet helyette, de sajnos a biorádió Helsinkiig sem hallgatott el benne, és visszafelé is élveznünk kellett életbölcsességeit, megfejelve egy adag tyúkanyó-dumával, ugyanis valamiért feltett szándéka volt, hogy a az együtt töltött idő alatt ő fog ránk, taknyosokra" vigyázni, s ebbe beleértette az étkezések idejének, tartamának, valamint a "pisikélés" végrehajtásának szabályozását is.
<BR><BR>

Első megállónk Varsó volt, mint tavaly is, ahol némi rövid városnézés volt a program, különös tekintettel a Warszawa Centralna alatti aluljárórendszer felfedezésére. Múzeumot most nem néztünk (tahók vagyunk, nem érdekelt), viszont elmentünk strandra, egyrészt tisztálkodási, másrészt strandolási célzattal. Loydinak ez nem igazán sikerült: a mindenhol cirkáló biztonsági orkok dührohamot kaptak térdig érő, terepszínű fürdőgatyája láttán, és még zuhanyozni sem engedték, nemhogy a medence közelébe menni. A jegy árát persze nem adták vissza, mi a tökért, elvégre a turistatájékoztató szerint ez itt Varsó legjobb strandja, örüljön, hogy láthatta. Mi ugyan rendesen megáztattuk magunkat mindenféle medencékben és jacuzzikban, de amikor kifelé mentünk, nekünk is pampogni kezdtek, hogy fizessük ki a jegyet még egyszer, mert <i>letelt az idő.</i> Milyen idő? Hát, a jegy csak egy órára szól, de ezt nem közlik a kedves vendégekkel. Na, majd ha legközelebb hozzánk pucolnak a németek elől, én is csak egy órára engedem be őket. <I>Kurwa</I> anyjukat.
<BR><BR>

Lengyelországon aránylag hamar keresztülzötykölődtünk, bár a litván határ felé Demszkyt megszégyenítő minőségű úton kellett haladnunk, melyet már tavaly is "javítottak", és azóta sem került rá aszfalt. A három balti államot nagyrészt átaludtuk, bár valahol Észtországban megálltunk megnézni a tengert. Vizes, milyen lenne.
<BR><BR>

Tallinn olyan, mint tavaly volt, a kikötő is ugyanott van. A hajók menetrendje miatt ezúttal elmaradt a városnézés, helyette szerencsétlenkedtünk egy keveset, hogy felférjünk még egy aznapi kompra, mert, mint kiderült, kocsival nem lehet ám csak úgy ukkmukkfukk átsuttyanni Helsinkibe, előre helyet kell foglalni. Azért sikerült feljutnunk a <i>Meloodia</i> nevű hajóra, és három órával később, ötven órával a pesti indulás után Helsinkiben gurultunk elő a napvilágra. Köszönjük.
<BR><BR>

Nosfe barátom a kikötőben várt minket, hogy tengerpartra néző házához vezessen minket, ahol majd szállásunk lesz, meg fatüzeléses finn szauna is annak, aki akarja. A csapat tagjai némileg aggódva tekintettek Nosfe enyhén pecsétes, egykor fehér <i>Vodka</i> polójára, valamint öltözékének más érdekes darabjaira (skót szoknya, széttaposott bakancs, vörös vikingszakáll és hosszú haj), de ennél sokkal érdekesebbnek bizonyult a háza. Nos, igen, a tengerparton volt, semmi kétség. Egy száz éves faház volt, amit egykor illegálisan foglalt el zenésztársaival, aztán valami havi öt eurós díjban egyezett ki a tulajjal, aki egyébként tűzifának akarta felhasogatni az egészet. Bent nem volt folyó víz, erősen ócska bútorok szolgáltak az alapvető életkörülmények fenntartására, és a macska által az ajtó elé helyezett egér csendesen kieresztette beleit, amikor Reggie véletlenül rátaposott. Pottyantós klotyó, tisztálkodásra pedig szauna. Hát, romantikus, na. A két ágy közül nekünk az lett felajánlva, amire a macska nem hugyozott rá, de igazából fel se tűnt volna, mert az egész házban macskaalom szaga terjengett. Igaz, mindehhez 8 megabites bérelt vonal is volt, hogy lehessen netezni. Ennek egyébként havi 30 euró a díja, szóval a magyar szolgáltatók még mindig elmehetnek a picsába. Nosfe megmutatta születésnapi ajándékát is, amit a minap kapott barátaitól: egy márványtábla három névvel egy nemrég megszüntetett katonai temetőből.
<BR><BR>

Szóval itt kellett volna tölteni az éjszakát, bár Athina fenntartásokkal fogadta a higiéniai állapotokat. Próbáltunk neki szállodát találni, de nem sikerült. Hja, ő nem volt katona. Végül csak a lehugyozatlan ágyon aludtunk, a sofőr és Loydi pedig odakint piáltak a kocsiban, a szomszédban lakó punkkommuna barátságos tagjaival. Mi időnként találkoztunk a lakótársakkal, egyrészt egy punkcsajjal, aki nem tudta elmondani, mit dolgozik a munkahelyén, illetve Nosfe zenésztársával, Aropupu-val, aki meg üveges szemekkel közlekedett, és nem vett tudomást senkiről. A macska is előkerült, fekete volt, és a Lucifer névre hallgatott, legalábbis állítólag, illetve a szomszédból átóvakodott a kutya, egy agár és német juhász keverékének tűnő, őzikeszemű jószág, aki rémülten elmenekült, amikor kommunikálni próbáltam vele. Egyébiránt egész jól aludtunk ezen a hajléktalanszállón, csak Loydiék próbáltak felverni minket seggrészegen hajnali négy körül, de meg is lett nekik mondva, hogy minek tartjuk az édesanyjukat.
<BR><BR>

Másnap délben megérkeztünk a Hartwall Areena-ba, villámgyorsan lezuhanyoztunk és a molekuláris megsemmisítőbe dobtuk az éjjel viselt ruhákat, tisztát vettünk fel, és nekiálltunk standot építeni. Abyss, a party fő szervezője (igen, Abyss of Future Crew) remek helyet adott nekünk, épp a szemináriumterem bejárata mellett. A hozzáállást össze sem lehetett hasonlítani a Dreamhack-en tapasztaltakkal. Egyetlenegy bunkó biztonsági orkkal sem akadtunk össze, nem basztatott senki, leszámítva, hogy nem engedtek a tűzcsap elé pakolni, de hát ebben végül is igazuk volt. Néhány óra múlva felállt a stand, és termelni kezdtük a polókat a sok kis gamercsíra és a tisztelt scenerek számára, igen nagy sikerrel.
<BR><BR>

<i>Freax</i> című könyvemnek nagy sikere volt. Már nyitáskor elkezdték vinni, annyit dedikáltam, hogy a kezem leszakadt, és a party végére legalább százötven példány elfogyott. Megkaptam a szemináriumi előadók számára rendszeresített fényképes nyakbalógót (sznoboknak: stage pass), onnantól pedig nagyon fontos embernek számítottam, bizony. A demoscene történetéről szóló szemináriumi előadásom este nyolckor kezdődött, és utóbb kiderült, hogy az egyik leglátogatottabb előadás volt. Meg a leghosszabb is, jó két órát pofáztam, és még az is elég rövidre volt fogva. Hiába, ez egy hosszú történet. Az elkövetkező napokban elég gyakran dugtak kamerát, mikrofont vagy hasonlót az orrom elé, hogy meséljem már el még egyszer, hogy ez az első könyv a demoscene történetéről, meg miegymás, el is mondtam, benne is voltam valami finn tévéhíradó tudósításában, meg a party belső tévécsatornáján, az AsmTV-n is, meg még leszek néhány helyi számítástechnikai magazinban is. Az öreg scenerek nagy örömmel fogadták a könyvet, szó szerint egymás kezéből kapkodták ki a mintapéldányt a Boozembly-n, és  volt, aki három-négy példányt is vett, hogy elvihesse azoknak, akik nem tudtak eljönni a partyra. Most mindenki izgatottan várja a második kötetet, s mi tagadás, én is.
<BR><BR>

A party második napját a stand asztala alatt, a padlón kezdtem, merthogy ott aludtam. Reggie-ék tartották a frontot éjszaka, aztán átvettük Loydival, aztán én rendszerint otthagytam szegényeket a faszba, mert valami mászkálni- és intéznivalóm mindig akadt, vagy ha más nem, hát körbehordani a könyvet az újonnan érkezettek között, hadd vegyenek ők is. Rövidesen keresett azonban Abyss, ugyanis megérkeztek FedEx-szel a <i>Mindcandy II.</i> DVD demó változatai. A <i>Mindcandy</i> már ismerős lehet régi olvasóimnak és vásárlóimnak: egy dupla DVD, klasszikus PC demókkal videó formátumban. A második DVD-n Amiga demók lesznek, és az igen hamar szétkapkodott promón ebből öt darab volt látható: <i>9 Fingers, Love, Perfect Circle, Closer,</i> az ötödik meg nem jut eszembe, és mivel ezt a kocsiban írom, útban hazafelé, nemigen tudom előásni a csomagtartóból a lemezt, hogy megnézzem. A lényeg azonban, hogy még ezen a nyáron elkészül a <I>Mindcandy II,</i> és természetesen kapható lesz majd a polóboltban.
<BR><BR>

Más is érkezett: megjött Topy, a német csóva a plotterével, akit már Dreamhackre is hívtunk, de nem jött. Most már tudtunk egyedi polót tervezni és gyártani. Jöttek is a gamerek mindenféle igényekkel, hülye feliratokat, klánneveket, mangaribancokat hoztak, hogy nekik ez kell a hátukra, mert az jó. Topy meg csak csinálta egész nap ezt a sok faszságot, persze jó pénzért, de ahogy elnéztem, nem is volt olyan jó pénz az, tekintve hogy némelyik mintával egy órát is elpöcsölt utólag, szikével piszkálva ki a fóliából a felesleges darabokat, miközben mögötte állt a kígyózó sor. De hát ő tudja, mi a jó neki. Az utolsó nap már rég felpakoltunk mindent, bezárt a party, amikor ő még mindig ott szerencsétlenkedett a plotterével, egészen késő estig, hogy az utolsó júzer is megkapja a polóját.
<BR><BR>

Közben jövögettek más magyarok is. A Conspiracy ezúttal is jött, bár nem adtak be semmit. Gargaj Amszterdamból érkezett, ő is tartott szemináriumot a szoftszintik programozásáról, BoyC és Innocent pedig csak úgy ott voltak, Reggie volt barátnőjével, Zionával, aki mellesleg szintén elég régi scener arc - régi partyk látogatóinak talán jobban rémlik CG Puddy néven.
<BR><BR>

Az első napon még csak néhány kisebb compo volt, ha jól emlékszem, oldschool zene, grafika és 4K intró. Mindegyikben nagyon komoly volt a felhozatal, bár a grafika compo-k eredményei enyhén szólva érdekesek lettek. Elég, ha megnézitek a Themed Graphics kategória első három helyezettjét. Volt továbbá Mobile Demo Compo is, ahol megint csak nagyon szép dolgok születtek mindenféle hordozható eszközökre. A party összes induló munkája és természetesen az eredményeket tartalmazó results file is letölthető egyébként a <A HREF="http://www.scene.org">scene.org</A>-ról. 
<BR><BR>

No, de haladjunk a történettel. A partyplace éjszakára sem csendesedett el különösebben, a gamerek továbbra is üveges szemmel bámulták a képernyőt és lövöldöztek, odakinn a scenerek egyre részegebbek lettek, én meg elmentem felfedezni az oldschool gamer zónát, mert olyan is volt. Egy régi játéktermi gépeket gyűjtő klub az egész gyűjteményét kiállította, köztük olyan klasszikusokat, mint a <i>Chase HQ, Shadow Dancer, Bubble Bobble, Silkworm, Turbo Outrun,</i> és még sokan mások. Persze mindezt ingyen, a pénzbedobó nyílások már nyugdíjba mentek, a gépek egyetlen célja a hozzám hasonló arcok szórakoztatása, akik annak idején nem tudtak eleget szórakozni ezekkel a gépekkel, amikor még minden bárban állt belőlük legalább kettő. Más oldskoolerek is jöttek, nyomtuk 2-player módban, lelőttük a gonosz ellenrepülőket és tankokat, akik pedig mindig annyit lőttek vissza, hogy nem lehetett látni tőle a játékot.
<BR><BR>

Egyszóval volt mit csinálni, csak a kaját ne adták volna aranyárban mindenhol. Ízelítőül: egy muffin szar kávéval 2.5 euró, egy csomagolt szendvics 4 euró, egy 3 decis motoroskóla 1.5 euró. Ebből könnyen kiszámítható, hogy egy étkezés rendszerint tíz eurót vitt el, az pedig négy nap alatt... szóval halmozottan a kurva anyjukat.
<BR><BR>

Na, ugorjunk tovább, elemezzük a compo-kat, amelyekre vasárnap tizenegy órától került sor. A 64K kategória fantasztikus volt, nem is fűzök hozzá más kommentárt, mint hogy mindenki töltse le az összeset, különösen a Fairlight <i>Che Guevara</i> című remekművét, ami megérdemelten meg is nyerte a compo-t. Az FLT egyébként az oldschool kategóriában is tarolt egy kiváló Commodore 64 demóval, szintén kötelező darab. A PC demó compo sajnos igen unalmas lett. A legtöbb induló kezdő coderek első munkái voltak, néhány középszerű kivétellel. Mégis megérte azonban Helsinkibe utazni, hiszen a görög Andromeda Software Development amúgy sem lapos történetük szerintem legjobb demóját mutatta be. Természetesen nyertek is, nem is csoda! Navis szerényen ácsorgott a színpadon, amíg Abyss és Pehu egy köbméter díjat pakoltak a kezébe. Ezt a demót mindenképpen tessék letölteni és sötét szobában, zavartalan körülmények között, jó nagy hangfallal megnézni!
<BR><BR>

Másnap véget ért a party. A júzerek felpakoltak és elhúztak. Mi még ott kotlottunk éjfélig, amíg Topy befejezte az utolsó polókat, köztük a mieinket. Némi kóválygás után találtunk egy olcsó hostelt - közben megtudtuk azt is, hogy Helsinkiben "olcsó szálloda" alatt a legtöbben, de főleg a taxisok a minimum háromcsillagos, fejenként és éjszakánként száz eurót kóstáló luxushelyeket értik - másnap pedig néztünk várost. Elmentünk a helyi vidámparkba, de elég nagy csalódás volt, alig jobb, mint a budapesti, viszont eszeveszett drága. Végül a kikötőben kötöttünk ki (arra való, nem?) ahol hamar megtaláltuk a békés finn járókelők szórakoztatásának legegyszerűbb módját. Erről majd nézzétek meg a videófelvételt pár nap múlva, a fényképekkel együtt...
<BR><BR>

Most pedig hazafelé zötykölődünk, éppen Litvánia állami aszfaltjáról koptatunk le pár mikront, és eddig nem volt semmi gáz, leszámítva, hogy egy kedves, ám semmilyen nyelven nem beszélő határőr mindenáron baksist akart az áthaladásért. Betettem neki egy húszeuróst az igazolványtokomba, úgy adtam oda. Kinyitotta, meglátta az egyébként csak dekorációként szolgáló polgárőr-jelvényt, elámult, majd kérdezte, mi ez.
<BR><BR>

- Milícia - feleltem.<BR>
- Áháá! Kollégá!<BR>
- Da, kollégá.<BR>
- Á, szpasziba! - mondta, és visszaadta az egészet, a pénzzel együtt. Kiegyezett egy kis üveg Johnny Walkerral, a sofőr készletéből.
<BR><BR>

Az utazás további eseményei meglehet&otilde;sen eseménytelenek voltak: furikázás Lengyelország zötyög&otilde;s útjain, ahol egy baromállat majdnem frontálisan belénk szállt el&otilde;zés címén, alvás Varsó egy lakótelepének parkolójában, ahol Reggie kificamítototta a vállát egy sz&otilde;nyegporoló rúdra való húzódszkodás közben, de szerencsére vissza tudta rakni magának, csak az izma szakadt le, majd másnap gyorshajtásért bírság egy kis lengyel faluban, 80 km/h a megengedett 50 helyett, perfekt angolt beszél&otilde; fakabátok, tessék példát venni Lengyelországról, végül es&otilde;ben utazás egészen Krakkótól Budapestig, ahol az es&otilde;b&otilde;l irtózatos vihar lett, bele is vágott a villám a kocsiba, nagyon látványos volt, majd megérkezés a kosz f&otilde;városába, és jöhetnek a szürke hétköznapok. Dióhéjban ennyi.
<BR><BR>

Mi a közös egy íróasztal lapjában és egy Balti-tengeri komphajó folyosójában? A megfejtéseket Athinának küldjétek el.
</P>

<HR>

<TABLE WIDTH=100% CELLPADDING=0 CELLSPACING=0 BORDER=0>
<TR>
<TD WIDTH=50%>
<FONT FACE="Verdana,Arial,sans-serif" SIZE=1>
<A HREF="20050723.html">
<B><< el&otilde;z&otilde; nap</B>
</A>
</TD>
<TD WIDTH=50% ALIGN=RIGHT>
<FONT FACE="Verdana,Arial,sans-serif" SIZE=1>

<B>következ&otilde; nap >></B>

</TD>
</TR>
</TABLE>


</BODY>
</HTML>

