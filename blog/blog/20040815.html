<HTML>
<HEAD>

<STYLE type="text/css">	

body {  
        scrollbar-face-color:         C57575;
        scrollbar-highlight-color:    B8B8B8;
        scrollbar-3dlight-color:      C57575;
        scrollbar-darkshadow-color:   5C0C21;
        scrollbar-shadow-color:       90374C;
        scrollbar-arrow-color:        000000;
        scrollbar-track-color:        2F1724;
}

</STYLE>


<SCRIPT LANGUAGE="JavaScript">

function preloadimages() {

    menu01_off=new Image(); menu01_off.src="pic/blog_off.gif";
    menu01_on=new Image(); menu01_on.src="pic/blog_on.gif";
}

function openbigwindow() {
   window.open('../../nagykep.html?filename='+document.bigpic, 'nagykep', 'status=no,scrollbars=no,noresize,width='+String(document.wdth)+',height='+String(document.hght));

}

function callframes() {
  if (window.parent.location.href == window.location.href) {
     parent.location = '../../index.html?loadpage='+window.location.href;
  }
}
</SCRIPT>

</HEAD>
<BODY ONLOAD="callframes(); preloadimages();" BGCOLOR="#2F1724" TEXT="#ACAFC4" LINK="#AAAAAA" ALINK="#888888" VLINK="#888888" LEFTMARGIN=10 TOPMARGIN=0 RIGHTMARGIN=10>

<SCRIPT LANGUAGE="JavaScript">
  s = window.parent.location.href;
  if (s.substr(s.length-16, 16) == 'index_blind.html') {
     document.write('<FONT FACE="Verdana,Arial,sans-serif" SIZE=2>');
  }
  else {
     document.write('<FONT FACE="Verdana,Arial,sans-serif" SIZE=1>');
  }
  </SCRIPT>


<P ALIGN="JUSTIFY">
<B>2004.08.14., szombat</B><BR>
tomcat
<BR><BR>

Jött a barátnőm, végigszaglászta a kutya a lábszárát, mire megszólal, <I>jé, scannel.</I> Ilyen kocka barátnőm van.
<BR><BR>

Tegnap teljesen üres volt minden, leszámítva, hogy este hánytam, és ezért nem volt kedvem bloggolni, ma viszont már érdekesebb nap virradt ránk. Császárral például karambolozni voltunk. A Nagykörúton mentünk, a Dohány utcánál, és megálltunk egy piros lámpánál. Mellettünk ritka jelenség volt látható: egy üres parkolóhely. Épp elálltuk, no de sebaj, majd mindjárt zöld lesz és továbbmegyünk. Ám ezt egyszerűen nem bírta kivárni az előttünk haladó apuka, aki vadonatúj, metálezüst Skodájával meg akarta mutatni a zasszonynak meg a kölyöknek, hogy ő micsoda hatalmasság, és ellentmondást nem tűrően tolatni kezdett. Majd félreugrik az a pimasz pickup, amelyik elállta <B>az ő parkolóhelyét.</B> A pickup - azaz mi - persze nem tudott repülni, és ezt végül apuka is belátta, de azért fegyelmezés gyanánt jól rátolatott a kocsink elejére, tanulja meg az a pimasz pickupos, meg a mögötte sorakozó uszkve kétszáz baromállat, hogy ha ő tolat, akkor márpedig ők is tolatnak, mert ő az apuka, és ő erős, meg okos is, tessék félni. Lett is dudálás meg kommunikáció, páran ki is szálltak elmondani neki azt a jelmondatot, ami az egyik legnépszerűbb polómon is olvasható, tudjátok, azon a kismacison, szóval világosan meg lett mondva, hogy apuka húzzon már el balfenéken, ha nem akarja ugyanezen testrésze heves fragmentálódását kiérdemelni. Apuka azonban nem húzott el, hanem tüntetőleg állt ott, már a harmadik lámpaváltás történt, de apuka csakazértis makacsul ott maradt, majdcsak visszatolat ez a pimasz pickup, mit bánja ő, hogy mögötte két sávban jönnek a kocsik, ő itt akkor is parkolni fog! Végül Császár unta meg, megpróbált kikanyarodni mögüle, ami nem volt egyszerű, tekintve, hogy ez a barom tökig ránk állt. Megpróbált átsorolni a másik sávba, ám ekkor hirtelen jött egy diplomáciai rendszámú Volvo, és PUFF, valami csattant. Anyád. Hát ennek nekimentünk.
<BR><BR>

A diplomata félreállt, én pedig kiszálltam, és megkérdeztem apukát, hogy mégis mi a faszt művel. Apuka - egy szemüveges hamburgerdroid, az a tipikus TESCO-célközönség - vörös fejjel óbégatott vissza valamit arról, hogy elálljuk a parkolót. Én nem szeretem, ha így beszélnek velem. Meg akartam ütni. A diplomata erre óbégatni kezdett, hogy rendőrt hív. Na persze, nem hiányzott neki a balhé. Igazából csak Császárra való tekintettel nem vertem be apukadroid arcát a családja szeme láttára, mert ő már így is eléggé be volt parázva, hogy mi lesz ebből, kirúgják a cégtől, szóval nem csináltam belőle egy komolyabb ügyet, bár erősen vissza kellett fognom magam, hogy a parkolóhelyre elégedett arccal betolató apukát ne rángassam ki a szaros verdájából egy kis beszélgetésre. Tipikusan az a fajta köcsög, amelyik fel se fogja, hogy esetleg az arcába lépnek. Otthon ő az úr, hogy is lehetne másképp az utcán. Élvezettel tapostam volna meg a purdéját is, mert egy pszichopata állat vagyok.
<BR><BR>

Az elkövetkező mintegy egy órában a Dohány utca sarkán ácsorogtunk a lengyel nagykövettel, mert a diplomata személyesen ő volt, és vártuk, hogy a követség másik autója meghozza a faszi jogsiját, mert mi a fenéért lenne ilyesmi egy diplomatánál. Közben akkurátusan kitöltögettük a betétlapokat, a pickup meg lazán állt keresztben a Nagykörúton, hadd örüljön mindenki. Látni kellett volna az autósok arcát, amikor meglátták a vészvillogóval parkoló kocsit, nézték, mi baja lehet, hátul semmi, akkor biztos az eleje, de aztán meglátták az elejét is, és az is sértetlen volt, mire a csodálkozástól az anyázásig számtalan érdekes reakciót generáltak. Ugyanis egyik kocsinak sem lett semmi baja, csak a nagykövet úr Volvójának oldalára odakenődött egy kis gumimaszat a pickup lökhárítójáról. Ezért ácsorogtunk ott egy órát, mélyeket inhalálva a remek pesti levegőből.
<BR><BR>

Gratuláljunk tehát Császárnak, aki sikeresen túlesett élete első karambolján, még ha légypiszoknyi sérülést okozott is, és mindjárt milyen nagy emberbe szállt bele. Apró érdekesség, hogy ezzel a nagykövettel már találkoztunk egyszer, úgy tizenkét éve, amikor meglátogatta a gimnáziumunkat, mint az egyetlen középiskolát, ahol lengyel nyelvet oktatnak.
</P>
<HR>

<TABLE WIDTH=100% CELLPADDING=0 CELLSPACING=0 BORDER=0>
<TR>
<TD WIDTH=50%>
<FONT FACE="Verdana,Arial,sans-serif" SIZE=1>
<A HREF="20040814.html">
<B>&lt;&lt; előző nap</B>
</A>
</TD>
<TD WIDTH=50% ALIGN=RIGHT>
<FONT FACE="Verdana,Arial,sans-serif" SIZE=1>

<B>következő nap &gt;&gt;</B>

</TD>
</TR>
</TABLE>


</BODY>
</HTML>

