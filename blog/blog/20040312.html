<HTML>
<HTML>
<HEAD>

<STYLE type="text/css">	

body {  
        scrollbar-face-color:         C57575;
        scrollbar-highlight-color:    B8B8B8;
        scrollbar-3dlight-color:      C57575;
        scrollbar-darkshadow-color:   5C0C21;
        scrollbar-shadow-color:       90374C;
        scrollbar-arrow-color:        000000;
        scrollbar-track-color:        2F1724;
}

</STYLE>


<SCRIPT LANGUAGE="JavaScript">

function preloadimages() {

    menu01_off=new Image(); menu01_off.src="pic/blog_off.gif";
    menu01_on=new Image(); menu01_on.src="pic/blog_on.gif";
}

function openbigwindow() {
   window.open('../../nagykep.html?filename='+document.bigpic, 'nagykep', 'status=no,scrollbars=no,noresize,width='+String(document.wdth)+',height='+String(document.hght));

}

function callframes() {
  if (window.parent.location.href == window.location.href) {
     parent.location = '../../index.html?loadpage='+window.location.href;
  }
}
</SCRIPT>

</HEAD>
<BODY ONLOAD="callframes(); preloadimages();" BGCOLOR="#2F1724" TEXT="#ACAFC4" LINK="#AAAAAA" ALINK="#888888" VLINK="#888888" LEFTMARGIN=10 TOPMARGIN=0 RIGHTMARGIN=10>

<FONT FACE="Verdana,Arial,sans-serif" SIZE=1>

<P ALIGN="JUSTIFY">
<B>2004.03.12., péntek</B><BR>
tomcat
<BR><BR>

Az ember azt hinné, hogy a saját blogjába azt ír, amit akar. Pedig nem. Morfondírozik az ember, kezd kialakulni, hogy miről legyen ma szó, erre beesnek az ingerek, mint például az alábbi gyöngyszem a Wabisabi étterem étlapjáról:
<BR><BR>

<B>Jókai bableves füstölt tofuval</B><BR>
<I>
Babérlevéllel főtt tarkabab leves, amely a füstölt tofutól kapja meg egyedülálló, magyaros jellegét
</I>
<BR><BR>

Miket meg nem tud az ember a magyaros ételekről. Ilyen előzmények után, míg a megrendelt kaját vártam, az alábbi hírre bukkantam.
<BR><BR>

<I>
Laptopot kapnak a pedagógusok
<BR><BR>

március 11. 15:00<BR>
[MTI]
<BR><BR>

Az Oktatási Minisztérium még idén olyan program elindítását tervezi, amelynek révén 2006-ig a pedagógusok harmada, de legalább negyede hordozható számítógépeket kaphatna, jelentette be Magyar Bálint csütörtökön. A pedagógusok a korszerű számítógépeken tárolhatnák az iskolával, diákjaikkal kapcsolatos fontos adatokat, óráikhoz, előadásaikhoz nélkülözhetetlen anyagokat, amelyeket így szükség esetén haza is vihetnének.
<BR><BR>

A program részletei még kidolgozásra várnak. Egyelőre nem tudni, összesen mennyibe kerülne, és egyebek mellett azt sem, hogy az eszközöket maguk az érintettek, vagy az iskolák kapnák, ahonnan ki lehetne kölcsönözni a laptopokat.
<BR><BR>

Az oktatási tárca vezetője szólt a minisztérium másik, úgynevezett digitális palatábla programjáról is. Elképzelések szerint az iskolákat olyan, egyenként 50-60 ezer forint értékű, személyhez kötött eszközökkel látnák el, amelyeknek köszönhetően a diákok számára könnyen elérhetővé válnának tananyagaik, anélkül, hogy könyvek tucatját kellene magukkal vinniük az iskolába. 
</I>
<BR><BR>

Ennyi a hír. Most tekintsünk el attól az apróságtól, hogy okos politikusaink már megint sci-fit írnak nekünk. Torgyánnak volt olyan ötlete is, hogy Magyarországon tervezzünk és gyártsunk egy flottára való, a Boeing 747-esnél is nagyobb teherszállító repülőgépet, és azokkal szállítsuk a magyar búzát meg a szabolcsi krumplit Kínába. Szóval ne foglalkozzunk azzal, hogy honnan a bús picsából lenne pénz ilyen marhaságokra, hogy digitális palatábla, továbbá tibicsoki, villanygitár, lendkerekes bakancs, meg maláj kurva, hanem csak gondoljunk bele. Tegyük fel, hogy létezik olyan speciális zsebszámítógép, ami állandó Internet kapcsolattal rendelkezik, benne van az összes tankönyv, és az elem se fogy ki belőle sose. Tegyük fel, hogy ez tényleg kijön 60 ezer forintból, és mind egy szálig fel lehet vele szerelni a magyar közoktatásban nyűglődő, uszkve kétmillió kölyköt, hattól tizennyolc éves korig, mindössze 120 milliárd forintból. (A szükséges háttér-infrastruktúrát, azaz a szervereket, a kétmillió gép működéséhez szükséges szervizhátteret, a szoftverek árát, a rádiós Internet-kapcsolathoz szükséges GPRS hálózat kiépítését, az egész rendszer fenntartásának költségeit, és mellesleg az akkumulátorok feltöltéséhez felzabált sokmillió kilowattórát ne is számoljuk, hiszen ezek elhanyagolható költségek.) Tegyük fel, hogy ez megvalósul. Mi lesz az eredmény?
<BR><BR>

Szerintetek mi történne, ha hirtelen ilyen eszközt kapna a kezébe a közismerten alacsony értelmi képességekkel rendelkező magyar pedagógusállomány, illetve a magyar iskolások bő hetven százalékát kitevő, hasonló kvalitású debil idióta? Hány gép lenne működőképes a rendszer bevezetése utáni második héten, hányat lopnának el, hányat adnának el a kínai piacon, és hány törne össze?
<BR><BR>

Na, és itt a múltkori témánkhoz jutunk el: a magyar közoktatáshoz, és a benne tomboló idiotizmushoz, amiről nem beszél senki, se a politikusok, se a média, se senki, mintha létezne valami megkérdőjelezhetetlen nemzeti közmegegyezés, hogy az oktatás színvonaláról semmi rosszat nem szabad mondani, kritikának helye nincs, tessék inkább az egészségüggyel foglalkozni. Ahogy Worluk kolléga írná: "Pedig."
<BR><BR>

Pedig mi? Jártál iskolába? Persze, hogy jártál. Számold össze, hány olyan tanárral találkoztál, aki emberileg egy senki, szakmailag egy nulla, orvosilag pedig érdekes eset. Egy? Kettő? Kijelenthetem látatlanban, hogy bármiféle iskolába jártál, akárhány évig, minden évben volt legalább egy ilyen tanárod? Helyben vagyunk.
<BR><BR>

(Mielőtt belemélyednénk, egy gyors megjegyzés a kajáról, ami most érkezett meg. Ilyen ótvar szar moslékot rég láttam. Pláne ilyen kibaszott drágán. A blogírásban e helyen kb. 1 óra szünet következett, mert elrohantam a szakács fejére borítani az egészet. Bővebbet a Droidzónában, de most olvassatok tovább.)
<BR><BR>

Naszóval, defektes tanárok. Igen, nagyon sok ilyen van. Most nyugodtan lehet kapkodni a levelezőprogramok után, és dörgedelmes reagálásokat megereszteni, mint pl. <I>"az én anyukám is tanár, és igenis hogy ő normális"</I> meg hogy <I>"én és a kollégáim nevében kikérem magamnak"</I> és így tovább, de felesleges. Én ugyanis nem általánosítok, és nem vonom kétségbe, hogy vannak lelkiismeretes jó tanárok is. Nem tartom azonban normálisnak, hogy a tanárok jelentős része, korra és nemre való tekintet nélkül, csupán azért tanít, mert az egy kényelmes, nyugdíjas állás, ahol ráadásul kiélheti a hatalmaskodó hajlamait, emberek életéről dönthet, és teheti tönkre őket egyetlen tollvonással. Ha a létező legrosszabb tanár az a fajta lenne, aki semmi érdekeset nem tanít, csupán leadja az anyagot, és a következő órán kikérdezi, azt mondanám, rendben van, nem lehet mindenki a szakma krémje. De ennél többről van szó. A magyar iskolákban nap mint nap gyerekek százait éri életre szóló trauma azért, mert egy tanár - de óvónőt is írhatnék - a többiek előtt megalázza, önbecsülését lerombolja, belesulykolja, hogy ő értéktelen, ő egy senkiházi, rá senkinek sincs szüksége. Nem szükséges, hogy egy tanár okvetlenül zsenit neveljen minden nebulóból, de ki kellene szűrni azokat, akik szándékosan komoly károkat okoznak a gyerekek fejlődésében, úgymond, "fegyelmezési" céllal.
<BR><BR>

Hány tanár van, aki nem képes érthetően magyarázni, de természetesen ezért a gyerekeket okolja, rossz jegyet ad nekik, és elvárja, hogy tanuljanak. Hány van, aki pofára osztja a jegyeket, és személyes szimpátia alapján buktat meg vagy enged át valakit. De nem is ez az igazi baj. Az iskolákban még mindig az az alapvető szemlélet, amit egykori - matt alkoholista - gimnáziumi osztályfőnököm váltig ismételgetett:
<BR><BR>

- Kérem, az iskola nem demokratikus intézmény...
<BR><BR>

Mert ma még mindig az a szempont, hogy a gyerek megfelelően idomított, meghunyászkodó és alázatos legyen. Igy nevelik a leendő állampolgárokat a demokratikus államban való életre. Sok iskolában még a törvénnyel is szembemennek, alkotmányos alapjogokat tipornak meg, csak hogy biztosítsák a tanárok feltétlen uralmát a tanulók felett. A tanárok hajlamosak elfelejteni, hogy a gyerekek az iskolába egészen másként járnak, mint ők. Nekik ez nem egyszerűen egy munkahely, ahol elvannak délelőtt, aztán hazamennek, hanem az egész életük, aminek minden szegletét az iskola, a közösség, a tanárok és a tanult anyag teszi ki. Ráadásul a gyerekek időérzéke is más. Nekik az iskolában eltöltött hat-nyolc év gyakorlatilag az egész életük. Nincs igazán előzmény, amire visszaemlékezhetnének, hogy <I>korábban ez voltam, ezt csináltam,</I> mert legfeljebb elmosódó óvodáskori emlékeik vannak. A tanárnak vannak emlékei. A tanár érti maga körül a világot, neki az iskola csupán életének egy szelete. Ha munka után hazamegy, más dolgok kötik le, a saját életéről dönt, saját magának csinál azt, amit akar. A gyerek azonban nem, neki csak az iskola az élete, a gondolatai tanítás után is ott maradnak, az számára az egész világ, és amilyennek a világot ekkor látja, olyannak fogja tekinteni egész életében.
<BR><BR>

Milyennek fogja látni a világot az az ember, akibe szó szerint kicsi gyermekkorától nagykorúságáig azt sulykolták, hogy ő egy értéktelen senki, akinek a sorsáról mások döntenek, az ő kötelessége csakis és kizárólag az, hogy dolgozzon (tanuljon), de a magasabb dolgokba ne merészeljen beleszólni? Aki azt látja, hogy nevetséges és piszlicsáré dolgok döntik el körülötte az életet és a halált? Hogy vannak olyan emberek körülötte, akik egész egyszerűen azért vannak, hogy neki utasításokat adjanak, amik ellen nem emelhet szót, nem javasolhatja azok ésszerűsítését, és rettegnie kell ezeknek a hatalmas embereknek a haragjától? (Tegyük hozzá azt az élményt is, amit a gyerek számára egy nála sokkalta nagyobb és erőteljesebb felnőtt látványa jelent, hiszen ez az alá- és fölérendeltségi viszony egészen másként érvényesül így, mint felnőttek között.) Egy demokrácia érett állampolgára lesz az ilyen? Dehogyis. Az ilyen egész életében otthon fog lapulni, jobb híján bámulja a tévét, és feszes vigyázzban hajtja végre az aktuális hatalom utasításait. Tegyük hozzá azt a minden iskolában elterjedt gyakorlatot, hogy a tanárok időnként arra utasítanak egy-két, találomra kiválasztott gyereket, hogy egy papírra jegyezzék fel a <I>rosszalkodók</I> neveit, amíg ők kimennek a teremből, és amikor visszajönnek, a papírra felírt gyerekeket automatikusan megbüntetik. Sok iskolában még ennél is durvább a helyzet, ott egyenesen ösztönzik a gyerekeket arra, hogy ha valamilyen <I>"rosszaságról"</I> tudomást szereznek, akkor azt titokban mondják el a tanító néninek, és az majd eljár az ügyben. Azaz arra nevelik őket, hogy alattomban mószerolják be, aki nem tetszik nekik, aki szerintük kilóg a sorból, jelentsenek minden gyanúsat. Egyre jobb!
<BR><BR>

Mondok egy példát az iskolák antidemokratikus működésére. Az 1990-es évek elején "nagy botrányt keltett" egy eset, amikor egy szakközépiskola egyik diákját valamiért - mellékes, hogy miért, de nem is emlékszem - fegyelmi bizottság elé citálták. A "pimasz nebuló" a tárgyaláson egy ügyvéddel jelent meg, aki pillanatok alatt bebizonyította, hogy nemhogy maga a vád, de még a fegyelmi bizottság működése is alkotmány- és törvényellenes. Az elképedt tantestület kénytelen volt felmenteni a diákot. Később alattomos módon megpróbálták más úton kitúrni az iskolából - megbuktatták minden tárgyból, ugyanúgy, mint engem is akartak - de akkor az ügyvéd feljelentette a tanári kart, benyújtotta a srác független bizottság előtt letett vizsgaeredményét, és hirtelen az igazgató találta magát ajtón kívül, kezében a munkakönyvével. Akkor elkeseredve nyilatkozott valami főtanár a sajtónak, hogy bizony, ma már így eldurvultak a viszonyok, hogy a diák ügyvéddel jelenik meg az iskolaszék előtt, és a "kierőszakolt" felmentő ítéletet a család is az iskola felett aratott győzelemként értékeli... Hát igen, képzeld el faszikám, hogy ő egy ember, és vannak neki jogai! És nem hajlandó elfogadni, hogy egyesek egy életre tönkre akarják őt tenni, csupán azért, mert teszem azt, dohányzott a vécében, vagy a focival betört egy ablakot. Jogainak egyike, hogy nem lehet védelem nélkül vád alá vonni, különösen nem egy felhatalmazás és jogi képzettség nélküli, mondvacsinált testület előtt. A tisztelt tanár urak és hölgyek ezen úgy meglepődtek, hogy ezt a mai napig sem szokták meg. A legtöbb iskola tanárai még ma is azt hiszik, hogy egy személyben dönthetnek a kezük alá rendelt emberek sorsáról, és az iskola házirendje mindenható isteni törvények gyűjteménye, ami ellen senki sem emelhet szót. Ha pedig emlékeztetik őket, hogy az iskola egy Magyar Köztársaság nevű államszervezet része, aminek vannak törvényei, s még ezek felett is áll egy úgynevezett alkotmány, azt nem veszik tudomásul. Erre bárki, aki járt iskolába az elmúlt X évben, számtalan példát hozhat.
<BR><BR>

Aztán itt vannak a tananyagok. Mit is tanul egy mai gyerek? No persze, csupa hasznos tudományt, amit már évszázadok, sőt, évezredek óta okítanak az iskolákban. Számtan, írás-olvasás, földrajz, történelem, és így tovább. Nem is vonom kétségbe ezek szükségességét. Igazán csak a módszerrel van bajom. Itt van például a sokak által utált, mások által imádott matematika. Van egy bizonyos tudásszint, ami mindenki számára elengedhetetlen. Ez azonban nem sok, nagyjából a harmadik osztályos anyaggalbezárólag véget is ér. Van egy további szint, ami igen hasznos a mindennapi életben - ez körülbelül a hatodik osztályig tart. De amikor eljutnak odáig, hogy vektoralgebra, vagy a középiskolában a féltáblányi, teljesen céltalan másodfokú egyenletekig, a szögfüggvényekig és a logaritmusig, már olyan tudásanyagot oktatnak, ami egyrészt azért felesleges, mert csak annak van erre szüksége, aki később ilyen irányú tanulmányokat szeretne folytatni, másrészt pedig azért, mert aki nem akar ilyesmit tanulni, annak nem is igen van ehhez affinitása, egyszerűen nem tudja követni a bonyolult képleteket, megoldásokat, és ha megfeszül sem fogja ezt a sok "marhaságot" elfogadható szinten tudni. Nem azért, mert egy hülye debil, hanem mert ez egész egyszerűen az általánosan elsajátíthatónál magasabb szint. A matematika azonban Magyarországon a Tudományok Tudománya, aki azt nem érti, az akármilyen szakmától elbúcsúzhat, pedig nem biztos, hogy nem lenne belőle például kiváló történész, zenész, festő vagy bármi, ha mindezt nem tanulná meg.
<BR><BR>

De nem csak a matematika zűrös. A kémiát és a fizikát csak futólag említem meg. Ezek a tárgyak a matematika kiterjesztett változatai, és aki nem érti a matekot, automatikusan megbukik fizikából és kémiából is. Emlékszem, nekem mindig nagy nehézséget okozott, hogy a fizika- és kémiakönyvek példáinak összeállítói mindig megragadták az alkalmat, hogy egy frissen megtanult szabályhoz vagy törvényszerűséghez kapcsolódó számítási feladatokba belecsempésszék a matematikából épp akkor tanult legújabb dolgokat, és így soha nem írtak egyetlen egyszerű feladatot sem, amit megfejtve egyszerűen és gyorsan megérthettem volna a demonstrált fizikai vagy kémiai törvényszerűséget. Helyette mindig órákig tartó számítgatásba kellett bocsátkoznom, aminek a végére már azt se tudtam, mit is akartam kiszámítani, nemhogy bármit is megértettem volna az egészből. Nyolc évnyi fizikatanulás után például fogalmam sincs, hogyan kell kiszámítani egy töltéssel rendelkező test erőtérpotenciálját, vagy hogy hogyan alakul ki a nátrium-klorid kötése. Nyilván én vagyok a tapló bunkó.
<BR><BR>

De hogy ne csak a reáltárgyakkal példálózzunk, mit tanulunk irodalomból? Csakis és kizárólag a klasszikus irodalmat, azt is csak 1945-ig, jó esetben talán megemlítve pár háború utáni írót is. Egysíkúan, felületesen. De valójában mi az irodalom, mint tantárgy? Egy pszeudoreál tudomány, amit értelmetlen semmiben lebegő, bemagolt definíciók, versidézetek, költők és írók születési dátumai és szülei nevei, valamint mások által írt műelemzések sarokpontjai tesznek ki. Egy halom értelmetlen adat, amit visszaböföghetek ugyan, de fogalmam sincs, hogy miért kéne mindezt tudnom. Ha egy verset tanulunk, azt nem egyszerűen a kezünkbe adják, hogy <I>"tessék, ez egy vers, amit egyszer azért írtak, hogy örömöd leld benne, olvasd el, biztosan tetszeni fog",</I> hanem helyette megparancsolják, hogy másnapra tanuld meg szóról szóra, és lediktálják, hogy <I>"ezzel a verssel a költő azt akarta mondani, hogy..."</I> Nincs lehetőség arra, hogy saját értelmezést építs fel, hanem közlik veled, hogy ez ezt jelenti, és kuss, megnéztük a szótárban, szóval mi már tudjuk, szóval írd le, és holnapra tudjál beszélni erről a versről, úgy, ahogyan egyszer valaki más beszélt róla, különben megbuktatunk és nézhetsz! Az irodalomtanítás így mindent megtesz azért, hogy az emberekkel egy életre meggyűlöltesse a könyveket, az olvasást. Maga az irodalom ilyen módon való tanítása az, ami a magyar népet lassan megfosztja kultúrájától. Ugyanígy utáltatják meg az emberekkel a színházat, a drámát, a festészetet, a népdalt és minden mást. Az összes kultúrális tárgyat ugyanis hasonlóan tanítják, mint az irodalmat. Ének-zene? Ha nincs hangod, nem vagy ember. Rajz? Ha nincs térlátásod, dögölj meg.
<BR><BR>

Pedig a sok felesleges maszlag helyett mennyi hasznos dolgot lehetne tanítani. Például biológiából mindenféle ökörségeket sulykolnak a genetikáról. Elismerem, érdekes tudomány, csak semmi értelme megtanítani, ha valakit nem érdekel. Helyette viszont taníthatnának elsősegélyt, betegségek kezelését. Hány ember hal meg évente Magyarországon azért, mert balesete után nem kap szakszerű elsősegélyt? Ott vannak körülötte a többiek, egy mozdulattal meg lehetne menteni, de nem, mert a mentők telefonszámán kívül nem tudnak mást, aztán mire a kocsi kiér, már vége a szerencsétlennek. Földrajzórán talán nem kellene a Föld összes országának ipari struktúráját bemagoltatni, hanem például meg lehetne tanítani a gyerekeket térképet olvasni, távolságot mérni, esetleg, ha már modern iskola vagyunk, GPS-t használni. Történelemből nyugodtan lehetne az 1945 utáni korszakot is tanítani, hiszen a legtöbb iskolában eddig tart a történelem, vagy legfeljebb 1956-ig. Számítástechnikából nem csakis és kizárólag a Windowst kellene tanítani, és konkrét szoftverek adott verzióit, hanem egyfajta szemléletet, ami alkalmassá teszi a diákokat később más szoftverek működésének elsajátítására. Technikaórán lehetne tanítani autóvezetést, legalább elméletben, esetleg közlekedési ismereteket, és nem csak futólag, egyetlen óra keretében. Testnevelésórán is több értelme lenne, ha a céltalan formagyakorlatok és az udvaron való futkározás helyett valami célszerűt tanítanának. Igy például taníthatnának egyszerű önvédelmi fogásokat. Tessék, hogy ne legyek militáns? Nem, nem azt mondtam, hogy mindenkiből neveljünk fekete öves karatést, hanem azt, hogy tanítsuk meg a gyermekeinknek, hogy néhány egyszerű mozdulattal megvédhetik magukat anélkül, hogy akár magukban, akár a támadóban kárt tennének. Tessék, hogy kitörne a káosz, ha a gyerekek az iskolában verekedni tanulnának? Nos, Japánban például a karate is része az iskolai oktatásnak, mégse rugdossák szét egymást az utcán. A küzdősport önfegyelemre oktat, sokkal jobban segít megismerni a saját testünket, és annak képességeit, mint, teszem azt, hat kör futás a tornaterem körül. Ráadásul a mindennapi életben is hasznát lehet venni. Tíz-tizenöt év alatt drasztikusan lecsökkennének a bűnözési mutatók, ha a lakosság szinte minden tagja képes lenne valamilyen szinten az önvédelemre, és a küzdősportok nem valami félelemmel vegyes tisztelettel kezelt, misztikus harci tudományok lennének.
<BR><BR>

Be lehetne vezetni egy csomó olyan tantárgyat, amit más országokban kiváló haszonnal oktatnak, mint például a háztartástan. Lehetne tanítani, hogyan kell a milliárd különféle állami okiratot kitölteni: adóbevallást, biztosítási papírokat, cégbejegyzést, akármit. Megjegyzem, régen volt is ilyen tantárgy, úgy hívták, <I>állampolgári ismeretek.</I> Különleges foglalkozások keretében el lehetne vinni a gyerekeket állatmenhelyekre, vagy nagygazdaságokba, ahol nem csak szigorúan kettes sorban haladva, messziről nézhetnék meg az állatokat, hanem oda is mehetnének hozzájuk, segíthetnének ellátni őket, és láthatnák, hogy ezek is érző lények, nem pedig valami mozgó, szőrös izék, amikből majd párizsi lesz.
<BR><BR>

Mi lenne, ha a középiskolák átvennék az egyetemek rendszerét, és az egyes tárgyakat nem kötelezően oktatnák, hanem választhatóként? Nem osztályokban, hanem tankörökben, és mindenkinek kötelezően fel kellene vennie egy bizonyos óraszámot. Teszem azt, ha valakit a történelem és az irodalom érdekel, akkor lenne neki tizenakárhány ezekből egy héten, de kevesebb matematikát tanulna, és azt is egy alapszinten, minden felesleges sallang nélkül. Nem lennének olyan problémák, hogy az egyik osztály már elérte ezt vagy azt a részt a könyvben, a többi pedig nem, mert mindenki egyformán tanulna. Nem lennének lemaradók, akik miatt az egész osztály áll, mert csak az menne egy bizonyos tárgyat tanulni, aki akar is. Ne felejtsük el, a középiskola nem kötelező dolog, semmit sem veszítenénk egy ilyen rendszerrel, hiszen aki nem akar tanulni, nem akarja felvenni a megszabott számú órát, annak nem kötelező iskolába járnia sem.
<BR><BR>

Persze hiú dolog abban reménykedni, hogy a közoktatásban belátható időn belül bármi is megváltozik. Emlékezhetünk, úgy egy éve a kiváló pszichológus, Vekerdy Tamás hasonló ötleteket vetett fel, mint itt én. Azonnal a teljes pedagógustársadalommal találta szembe magát, akik dühödten védték saját kis világukat, és mindenféle reformot kerek perec elutasítottak. Hát persze, hiszen ha valami változik, veszélybe kerülhet az ő kis zárt világuk, esetleg ellenőrizhető lesz, hogy mit művelnek, és netán vége lenne a basáskodásnak. Sőt, még a végén ők kerülnének iskolapadba, hogy megtanuljanak valamit, amit tulajdonképpen már rég oktatniuk kellene, csak nem értenek hozzá.
<BR><BR>

Marad tehát az elbaszott iskolarendszer, az elmeroggyant tanárok, akik hisztériás rohamot kapnak az órán, nem képesek kitölteni egy űrlapot, és azt se tudják, hol kell bekapcsolni egy számítógépet. Akik a saját szaktárgyuk konkrét órai anyagán kívül semmit sem tudnak a világról, de nem is akarnak tudni, jó ez így. És miattuk szívja meg nem csak sok millió gyerek, akikből felnövekedve apatikus, félanalfabéta, valóságshow-bámuló droid lesz, hanem az a néhány szerencsétlen hülye is, aki komolyan veszi a tanári szakmát, éjjel kettőkor még dolgozatokat javít, és komolyan felkészül az óráira, hogy valami érdekeset is mondjon. Ők vannak kevesebben, és minden iskolában tapasztalhatjuk, hogy féltékeny kollégáik előbb-utóbb kitúrják őket a tanári karból. Nem egy tanár ismerősöm van, aki a szünetekben már fel se megy a tanári szobába, hallgatni a többiek nyavalygását, hanem inkább a diákokkal beszélget. Sokkal értelmesebben.
<BR><BR>

</P>

<HR>

<TABLE WIDTH=100% CELLPADDING=0 CELLSPACING=0 BORDER=0>
<TR>
<TD WIDTH=50%>
<FONT FACE="Verdana,Arial,sans-serif" SIZE=1>
<A HREF="20040311.html">
<B>&lt;&lt; előző nap</B>
</A>
</TD>
<TD WIDTH=50% ALIGN=RIGHT>
<FONT FACE="Verdana,Arial,sans-serif" SIZE=1>
<A HREF="20040313.html">
<B>következő nap &gt;&gt;</B>
</A>

</TD>
</TR>
</TABLE>


</BODY>
</HTML>

