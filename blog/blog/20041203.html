<HTML>
<HEAD>

<STYLE type="text/css">	

body {  
        scrollbar-face-color:         C57575;
        scrollbar-highlight-color:    B8B8B8;
        scrollbar-3dlight-color:      C57575;
        scrollbar-darkshadow-color:   5C0C21;
        scrollbar-shadow-color:       90374C;
        scrollbar-arrow-color:        000000;
        scrollbar-track-color:        2F1724;
}

</STYLE>


<SCRIPT LANGUAGE="JavaScript">

function preloadimages() {

    menu01_off=new Image(); menu01_off.src="pic/blog_off.gif";
    menu01_on=new Image(); menu01_on.src="pic/blog_on.gif";
}

function openbigwindow() {
   window.open('../../nagykep.html?filename='+document.bigpic, 'nagykep', 'status=no,scrollbars=no,noresize,width='+String(document.wdth)+',height='+String(document.hght));

}

function callframes() {
  if (window.parent.location.href == window.location.href) {
     parent.location = '../../index.html?loadpage='+window.location.href;
  }
}
</SCRIPT>

</HEAD>
<BODY ONLOAD="callframes(); preloadimages();" BGCOLOR="#2F1724" TEXT="#ACAFC4" LINK="#AAAAAA" ALINK="#888888" VLINK="#888888" LEFTMARGIN=10 TOPMARGIN=0 RIGHTMARGIN=10>

<SCRIPT LANGUAGE="JavaScript">
  s = window.parent.location.href;
  if (s.substr(s.length-16, 16) == 'index_blind.html') {
     document.write('<FONT FACE="Verdana,Arial,sans-serif" SIZE=2>');
  }
  else {
     document.write('<FONT FACE="Verdana,Arial,sans-serif" SIZE=1>');
  }
  </SCRIPT>


<P ALIGN="JUSTIFY">
<B>2004.12.03., péntek</B><BR>
tomcat
<BR><BR>

Jó reggelt. A tegnapi blog színházlátogatás miatt elmaradt. Kis színház, jó volt, bár én csak a felét láttam, mert az előző éjszaka nem aludtam. Köszönjük a meghívást Antriosnak.
<BR><BR>

Jönnek-mennek a droidok. Azaz nem is ők, hanem én: terjesztőket keresek a Droidzóna könyvhöz. Ez ugyebár aránylag egyszerű feladatnak látszik: van egy könyv, megfelelően vicces tartalommal, máris meglevő olvasóközönséggel, és éppen karácsony előtt állunk, amikor lényegében a szart is el lehet adni, ha van rajta piros masni. A terjesztőnek nincs semmi dolga, csak aláír egy papírt, hogy átvett tíz darab könyvet, aztán majd 2-3 hét múlva elszámolunk. Még pénzébe se kerül, mert bizományosként veszi át.
<BR><BR>

Hová érdemes vinni a könyvet? Hát hol vesznek az emberek könyveket: a könyvesstandoknál. Logikus tehát, hogy először könyvkereskedő cégeket támadok meg. Hogy néz ez ki? Odamegyek a könyvesstandhoz, vagy a boltban a pulthoz, megszólítom a mögötte ácsorgó eladót, és megkérdem, beszélhetnék-e a cégvezetővel. Ha történetesen ő az, akkor minden rendben, de esetenként nem ő az. Na, ilyenkor szoktam megtalálni a droidokat.
<BR><BR>

Hogy is néz ki mindez a gyakorlatban? Általában úgy kezdődik, hogy a pult mögött enervált pofával ácsorog egy nő. Mostanra már rájöttem, hogy ahol ilyet látok, ott jobb azonnal sarkon fordulni, de ehhez kellett pár tapasztalat. Most már be se megyek oda, ahol nő van a pult mögött. De ez nem volt mindig így. Szóval ácsorog ott a droidlányka, néz ki az okos fejéből, én meg odamegyek.
<BR><BR>

- Szia, az üzletvezetőt keresem.
<BR><BR>

Erre a mondatra az enervált pofa kicsit odébb fordul, esetleg a rágó odébb rakódik benne, és ez már a kitüntető figyelem jele.
<BR><BR>

- Milyen ügyben?
<BR><BR>

A fenti mondat még a pártállami időkből maradt ránk. Milyen ügyben, kérdezett vissza a mindenható titkárnő az igazgató elvtárs irodájának előszobájában. Milyen ügyben, kérdezett vissza a portás a gyár kapujában. Milyen ügyben, kotnyeleskedett a telefonközpontos, mielőtt a kért melléket kapcsolta volna. A céltalan mondat túlélte a rendszerváltás viharait. Mert az ma sem úgy van ám, hogy csak úgy zaklatjuk a Csirittya Kft. nagyságos ügyvezető igazgatóját! Tessék megmondani, milyen ügyben, anélkül egy tapodtat sem. Az ügy, az fontos. Iktatni, jegyzőkönyvezni kell. Az üzletvezető úr pedig elfoglalt ember. Tehát milyen ügyben? Mondja csak el a kedves vevő az egyszerű eladólánynak, mert az bizony őrá tartozik.
<BR><BR>

Ekkor következik az, hogy előveszem a Droidzóna könyv egy példányát, röviden elmagyarázom, hogy egy vicces történeteket tartalmazó könyv forgalmazásához keresek terjesztőket, és mondok pár szót a blogról és annak olvasottságáról. Ez persze teljesen hiábavaló, csak annyi az eredménye, hogy a droidlány arcáról eltűnik az enervált kifejezés, és átadja a helyét valami undorral vegyes lenézésnek, mintha azt ajánlottam volna fel, hogy kiöntöm a pultra a csótánygyűjteményemet. Fúj, ez itt el akar adni valamit! Minek néz ez minket?
<BR><BR>

A beszélgetés itt vesz érdekes fordulatot, amikor bekapcsol a droid kognitív egysége. Ez egy speciális modul, ami a droid önálló működéséért felel. Ez generálja azokat a ravasznak szánt keresztkérdéseket, amiket az akadékoskodó droid feltesz. Időnként egy kicsit akadozva indul be.
<BR><BR>

- De mi... nem szoktunk ilyet... - hebegi a droid, gyanakodva nézegetve a könyvet, hiszen ki tudja, miféle hátsó szándékom lehet vele, tán a tisztességére török.<BR>
- Milyet?<BR>
- Hát mi nem szoktunk ilyen... ilyen könyveket... ilyeneket nem árulunk.
<BR><BR>

Tetszik érteni: ők csak bizonyos fajta könyveket árulnak, de <I>ilyeneket</I> pont nem. Egy ízben e mondat elhangzásakor a droid épp a kezében tartotta a kötetet, és úgy fogta, két ujjal, mint egy döglött patkányt, s ennek megfelelő tekintetet is öltött. Közben értetlen pillantásokat váltott mellette álló kolléganőjével, de úgy, mintha nem is egy ember, hanem egy óriási zselékocka állt volna eléjük a Marsról, és közölte volna, hogy most meg fogja baszni a pénztárgépet.
<BR><BR>

- Milyen <I>ilyeneket?</I> Önök könyveket árulnak, nem?<BR>
- Hát igen, de... de ezt nem, köszönjük.<BR>
- Miért, mi a baj ezzel?<BR>
- Hát izé... a főnököt ez biztos nem fogja érdekelni.<BR>
- Azt hadd beszéljem meg vele én.<BR>
- De nem... köszönjük, de nem. Ez nekünk túl kockázatos lenne.<BR>
- Mi? A bizományosi árusítás?<BR>
- Mi izé... mi nagykereskedésből vesszük a könyveket.<BR>
- Azt én értem, de bizományosként nem is kell fizetniük érte. Ha nem tudják eladni, visszaadják. Ha meg igen, jól járnak.<BR>
- Nnn... nem, köszönjük... egyszer már próbáltunk ilyet, és nem jött be.<BR>
- Legalább nézne bele.<BR>
- Nem nézek, nem veszünk ilyet. Meg különben se lenne hol tárolni!<BR>
<BR>

Szóval nem olyan egyszerű eljutni olyan nagy cégek vezetőihez, akik már akár két-három bódéban is árulják a könyveiket városszerte. Az eladólányok kerberoszként vigyázzák nyugalmukat. Normális helyeken azért szerencsére normális emberek dolgoznak, így a jövő héttől néhány helyen már az utcán is kapható lesz a Droidzóna könyv.
<BR><BR>

Este felhívott Athina.
<BR><BR>

- Ma leszel az Aktívban! - újságolta. - Benne voltál az előzetesben!
<BR><BR>

Mit mondjak, épp ideje volt már. Vagy két hete forgatták a riportot, csak épp elment szabadságra az illetékes főmuksó, a helyettese meg síkhülye volt a világhoz, és nem értette, miért kéne adásba tenni, amin a stáb egész délután dolgozott. Két hétbe telt hát, mire az anyagot megvágták. Megnéztem, és anyáztam is rendesen. Ordított róla, hogy valami médiageci faszkalap belebarmolt az anyagba, és mindenáron szenzációs-lejáratós riportot akart faragni belőle, aminek a lényege már megint az, hogy valami vadállat fegyverrel fenyegetett meg egy szerencsétlen fiatalembert. Szerencsére a stáb nem hagyta, de így is kivágták belőle a lényeget, amiről a riport egyébként szólt volna, hogy ideje lenne az IT biztonság témakörébe felvenni a netcigányok és a script kiddie-k, mint társadalmi-szociológiai jelenség problémakörét is.
<BR><BR>

Este mozi. Megállapítottam, hogy Almodovar sose fog a kedvenc rendezőim közé tartozni. Maradok Lynch, Kubrick és Hitchcock rajongója.
<BR><BR>

Később, egy taxiban az öreg sofőrrel beszélgettem.
<BR><BR>

- Régóta taxizik?<BR>
- Elég rég. 1975 óta.<BR>
- Akkor biztos maga is ismerte Demszkyt, amikor még taxis volt.
<BR><BR>

Na, ez a taxis is majdnem kiköpött a csukott ablakon.
<BR><BR>

- Azt a szemét kis gazembert? Fúj, de utálom. Az már akkor is egy féreg volt.<BR>
- Igaz, hogy ivott?<BR>
- Hogy ivott-e? Állandóan részeg volt!<BR>
- Alkoholista volt? Ezért rúgták ki?<BR>
- Valószínűleg igen.<BR>
- Tényleg mindenki utálta?<BR>
- Persze, mint a szart. Mert egy rohadt besúgó volt.<BR>
- Besúgó? Mármint rendőrségi besúgó?<BR>
- Benne volt az mindenben, egy mocsok kommunista volt. KISZ tag, párttag, ilyen tag, olyan tag. Állandóan firkálgatott rólunk.<BR>
- Jelentette, amiről beszélgettek?<BR>
- Hát, biztos. Mindig láttuk, hogy írogat. Mi beszélgettünk, ő meg írogatott. Egy kis buzgómócsing volt, mindenbe beleütötte az orrát, a pártbizottságnak meg nyalta a seggét. De hát éppen így lett ő főpolgármester. Megvoltak a kapcsolatai.
<BR><BR>

Fentiekről ki-ki döntse el, hogy mit gondol, vagy kérdezze meg a legközelebbi öreg taxist.
</P>
<HR>

<TABLE WIDTH=100% CELLPADDING=0 CELLSPACING=0 BORDER=0>
<TR>
<TD WIDTH=50%>
<FONT FACE="Verdana,Arial,sans-serif" SIZE=1>
<A HREF="20041201.html">
<B>&lt;&lt; előző nap</B>
</A>
</TD>
<TD WIDTH=50% ALIGN=RIGHT>
<FONT FACE="Verdana,Arial,sans-serif" SIZE=1>

<B>következő nap &gt;&gt;</B>
</A>
</TD>
</TR>
</TABLE>


</BODY>
</HTML>

