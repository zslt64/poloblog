<HTML>
<HEAD>



<P ALIGN="JUSTIFY">
<B>2007.08.18., szombat</B><BR>
tomcat
<BR><BR>

blog&nbsp;&nbsp;
<A HREF="http://web.archive.org/web/20071018025705/http://blog.tomcatpolo.hu/blog/blog/20070818.html#" ONCLICK="document.location = gotourl('balfasz');">droidzóna</A>&nbsp;&nbsp;
<A HREF="http://web.archive.org/web/20071018025705/http://blog.tomcatpolo.hu/blog/blog/20070818.html#" ONCLICK="document.location = gotourl('level');">levrov</A>
<BR><BR>

Ha valakiről, hát rólam elmondható, hogy élek-halok a repülőgépekért. Mégsem a mosoly honol most az arcomon, hogy épp a házunk fölött bőgeti a motorját a hétfői Red Bull Air Race (nem ám "légiverseny", ha már nemzeti ünnep) összes résztvevője. Már reggel tízkor arra estünk ki az ágyból, hogy üveghangon sivító repülőkötelékek dübörögnek fölöttünk mélyrepülésben, és azóta az idegesítő zümmögést vagyunk kénytelenek hallgatni. A repülők ugyanis gyakorolnak, hogy hétfőn virulhasson a feje mindenkinek, amikor már élesben csinálják. Brrr-brrr. A migrénért fogadják pártunk és kormányunk szíves elnézését. Ja, hogy hétvégén pihennél? Akkor most majd nem fogsz.
<BR><BR>

Évtizedeken át volt Budapest fölött légibemutató, pontosabban légi- és víziparádé, és sosem jöttek be Pest fölé gyakorlatozni. Pedig akkor nem csak pár könnyű gépecske pilinckázott a Duna fölött, hanem komoly kötelékezések folytak, ezerszám ugráló ejtőernyősökkel. Mégsem volt szükség rá, hogy már reggel kilenckor felverjék a várost. Begyakorolták a Bakony fölött, vagy a Duna valamelyik elhagyott szakasza fölött, és huszadikán jöttek. De még néhány éve is lehetett látni Veress Zolit az Északi összekötő híd környékén gyakorolni délutánonként, ott műrepülgetett a Szu-26-ossal, mert a hajógyárat nem zavarja. De most a belváros fölött kell bőgetni a hajtóműveket, különben rossz lesz a bemutató, még leesik valamelyik hülye pilóta, aztán oda a beígért kurva nagy biztonság. Hát akkor basszuk el a budapestiek hétvégi nyugalmát, majd kárpótoljuk őket egy tízperces repülőbemutatóval, biztos szívesen kijönnek majd megnézni milyen az, amikor nem gyakorlatozásképpen csinálják ugyanazt.
<BR><BR>

Álmaimban egy <A HREF="http://web.archive.org/web/20071018025705/http://en.wikipedia.org/wiki/Wirbelwind" TARGET="_new">Wirbelwind</A> képe dereng fel. Pedig szeretem a repülőket.
<BR><BR>

Az imént felhívtam a rendőrséget, megkérdeztem, mit lehet itt tenni. Semmit. A Miniszterelnöki Hivatalnál lehet panaszt tenni. Na, azoknak aztán panaszkodhatunk. Most írtam Besenyei Péternek, mint az egyik szervezőnek, talán benne lesz annyi felelősségtudat, hogy átgondolja ezt. Meg szóltam a Hír TV-nek, mindjárt kiszállnak megmutatni a látványos verseny "eredményét". Közben dőlnek a levelek az olvasóinktól, az egész belvárosban ugyanez a helyzet. Üvöltő motorok, köröző helikopterek, háború, légiharc, égszakadás-földindulás. Athina éppen pakol és vidékre menekül. Időnként sikítozik is. Athina így vezeti le a feszültséget. Most épp a plüsskutyát fújja tele tejszínhabbal. Ilyet még nem csinált, de biztos fáradnak az idegei. Én sajnos nem mehetek el Pestről, maradnom kell. Lehet, hogy építek egy AA-üteget, elvégre vascső van itthon, lőport is tudok csinálni, golyónak meg itt a sok vadgesztenye. <A HREF="http://web.archive.org/web/20071018025705/http://blog.tomcatpolo.hu/blog/blog/20070818.mp3">Hallgassátok meg,</A> mi folyik itt. 
<BR><BR>


Reggel azon is gondolkodtam, vajon hogy érinti az ország sokmilliárdos folyami teherszállítási piacát az, ha napokra lezárják a budapesti Duna-szakaszt. Nézem a híreket, hát, tényleg, ez másoknak is eszébe jutott. Lesz hajóstüntetés is, hétfőn dudálni fognak a hajók a pesti Duna-szakaszon tiltakozásként.
<BR><BR>

Egyáltalán mi a francnak ez a majális augusztus 20-ára? Ez Szent István ünnepe, országunk védőszentjéé. Ugyanúgy nem esik róla egy büdös szó sem - a Szent Jobb-körmeneten kívül - mint karácsonykor Jézusról. Red Bull Air Race, az van, meg rohamrendőrök készültségben, hátha valaki pont ezen a napon akar rendet bontani. Érdekes, Lengyelországban augusztus 15-én, Szűz Mária napján, ami egyben a lengyel hadsereg napja is, nem színes-szagos cirkuszt csinálnak a népnek, hanem méltósággal tisztelegnek Mária előtt. Ugyanígy tesznek a csehek szeptember 28-án, Szent Vencel napján. Hogy a románok mit csinálnak Szent András napján, azt nem tudom, de ilyen amerikai stílusú idétlenkedést biztos ők sem. 
<BR><BR>

Egyébként az Egyesült Államoknak nincs védőszentje. Ez azért is érdekes, mert az amerikai kongresszusban évtizedek óta többségben vannak a vallásos katolikusok.
</P>
<HR>

<TABLE WIDTH=100% CELLPADDING=0 CELLSPACING=0 BORDER=0>
<TR>
<TD WIDTH=50%>
<FONT FACE="Verdana,Arial,sans-serif" SIZE=1>
<A HREF="http://web.archive.org/web/20071018025705/http://blog.tomcatpolo.hu/blog/blog/20070817.html">
<B><< elozo nap</B>
</A>
</TD>
<TD WIDTH=50% ALIGN=RIGHT>
<FONT FACE="Verdana,Arial,sans-serif" SIZE=1>
<A HREF="http://web.archive.org/web/20071018025705/http://blog.tomcatpolo.hu/blog/blog/20070820.html">
<B>következo nap >></B>
</A>
</TD>
</TR>
</TABLE>


<BR><BR>

</BODY>
</HTML>






<!--
     FILE ARCHIVED ON 2:57:05 okt. 18, 2007 AND RETRIEVED FROM THE
     INTERNET ARCHIVE ON 18:11:06 aug. 22, 2012.
     JAVASCRIPT APPENDED BY WAYBACK MACHINE, COPYRIGHT INTERNET ARCHIVE.

     ALL OTHER CONTENT MAY ALSO BE PROTECTED BY COPYRIGHT (17 U.S.C.
     SECTION 108(a)(3)).
-->
