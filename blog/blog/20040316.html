<HTML>
<HTML>
<HEAD>

<STYLE type="text/css">	

body {  
        scrollbar-face-color:         C57575;
        scrollbar-highlight-color:    B8B8B8;
        scrollbar-3dlight-color:      C57575;
        scrollbar-darkshadow-color:   5C0C21;
        scrollbar-shadow-color:       90374C;
        scrollbar-arrow-color:        000000;
        scrollbar-track-color:        2F1724;
}

</STYLE>


<SCRIPT LANGUAGE="JavaScript">

function preloadimages() {

    menu01_off=new Image(); menu01_off.src="pic/blog_off.gif";
    menu01_on=new Image(); menu01_on.src="pic/blog_on.gif";
}

function openbigwindow() {
   window.open('../../nagykep.html?filename='+document.bigpic, 'nagykep', 'status=no,scrollbars=no,noresize,width='+String(document.wdth)+',height='+String(document.hght));

}

function callframes() {
  if (window.parent.location.href == window.location.href) {
     parent.location = '../../index.html?loadpage='+window.location.href;
  }
}
</SCRIPT>

</HEAD>
<BODY ONLOAD="callframes(); preloadimages();" BGCOLOR="#2F1724" TEXT="#ACAFC4" LINK="#AAAAAA" ALINK="#888888" VLINK="#888888" LEFTMARGIN=10 TOPMARGIN=0 RIGHTMARGIN=10>

<FONT FACE="Verdana,Arial,sans-serif" SIZE=1>

<P ALIGN="JUSTIFY">
<B>2004.03.16., kedd</B><BR>
tomcat
<BR><BR>

Kicsi, rózsaszín papírcsíkok. Testvérükkel, a nagy, rózsaszín feladóvevénnyel összenőve jönnek ki a nyomtatóból, számokkal és címekkel telenyomtatva, hogy aztán a zsebembe kerüljenek. A zsebemből a postára mennek, ahol az unott postáscsajok nejlontasakba dugdossák őket, és a csomagok hátára ragasztják. Nem szeretnek engem, mert minden nap négy-öt csomaggal jövök. Néha sokkal többel. De a kis, rózsaszín papírcsíkok becsületesen végzik a dolgukat, és irányítják a csomagokat hozzátok.
<BR><BR>

A csomagok furgonba kerülnek, a furgon a pályaudvarra megy, a csomagokat szétszórják. Mennek mindenhová, Győrbe, Pécsre, Debrecenbe, némelyik csak ide, a város túlvégébe, de a lényeg, hogy a kicsi, rózsaszín papírcsíkok elindulnak szanaszét a világban, és mindenhol ott vannak. Fejbevágja őket a stempli, rájuk írnak mindenféle kódokat, de őket ez nem zavarja, erre vannak kitalálva, ez az életük értelme, mert ők kicsi, rózsaszín papírcsíkok, a feladóvevény szélén.
<BR><BR>

Megérkeznek a csomagok, valaki nagy örömmel felkurjant, hogy hurrá, megjött a poló, amit az Internetről rendeltem, nézegeti a csomag tartalmát, elolvassa a vásárlói tájékoztatót, megtudja, hogy csak kifordítva szabad mosni, és nem szabad forróval vasalni, de a kicsi, rózsaszín papírcsíkocskákat nem olvassa el, csak aláírja, hogy átvette, és ekkor a postás letépi a kicsi, rózsaszín papírcsíkokat a feladóvevényről, ami ott marad, ahová a csomag érkezett, a kicsi, rózsaszín papírcsíkok pedig megkezdik vándorútjukat visszafelé.
<BR><BR>

Ismét egy zseb következik, majd az iktató, majd pedig egy furgon, de most visszafelé mennek a vonattal, előbb-utóbb találkoznak egyívású testvéreikkel valahol, egy budapesti postahivatalban, azokkal, akik másfelé jártak a világban, biztos elújságolják egymásnak, hogy mit láttak, merre jártak, az ő rózsaszín papírcsíkocska-nyelvükön, elbüszkélkednek egymásnak akkurátusan nyomtatott irányítószámaikkal (a jól értesült kicsi, rózsaszín papírcsíkocskák még azt is tudják, hogy 12 pontos MS Sans Serif, mert a nyomtató megsúgta nekik), érdeklődve olvassák egymás kódszámait, ragszámait, és tornasorba állnak a feladási összeg szerint, mert a postásnak így könnyebb összeadni, hogy mennyit kell ma kihoznia hozzám. Aztán bebújnak a postás mappájába, és megint utaznak egy kicsit.
<BR><BR>

A kicsi, rózsaszín papírcsíkok hamarosan hazatérnek, ismerős helyre kerülnek, a nyomtató mellé, amelyből megszülettek, és egy kéz sorra veszi őket, iktatja a számukat, beírja a számítógépbe, hogy ezek és ezek a rendelések fizetve lettek. Mellettük már sorban állnak a most születettek, akik még egyben vannak a feladóvevénnyel, és érdeklődve méregetik a világlátott öregeket. Majd a kicsi, rózsaszín papírcsíkok összegyűrődnek, és miután az ország legtávolabbi zugait is beutazták, születésük helyétől egyetlen méterre, a papírkosárban végzik tartalmas életüket.
<BR><BR>

Mi mind kicsi, rózsaszín papírcsíkok vagyunk.
</P>

<HR>

<TABLE WIDTH=100% CELLPADDING=0 CELLSPACING=0 BORDER=0>
<TR>
<TD WIDTH=50%>
<FONT FACE="Verdana,Arial,sans-serif" SIZE=1>
<A HREF="20040315.html">
<B>&lt;&lt; előző nap</B>
</A>
</TD>
<TD WIDTH=50% ALIGN=RIGHT>
<FONT FACE="Verdana,Arial,sans-serif" SIZE=1>
<A HREF="20040317.html">
<B>következő nap &gt;&gt;</B>
</A>

</TD>
</TR>
</TABLE>


</BODY>
</HTML>

