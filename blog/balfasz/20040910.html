<HTML>
<HTML>
<HEAD>

<STYLE type="text/css">	

body {  
        scrollbar-face-color:         C57575;
        scrollbar-highlight-color:    B8B8B8;
        scrollbar-3dlight-color:      C57575;
        scrollbar-darkshadow-color:   5C0C21;
        scrollbar-shadow-color:       90374C;
        scrollbar-arrow-color:        000000;
        scrollbar-track-color:        2F1724;
}

</STYLE>


<SCRIPT LANGUAGE="JavaScript">

function preloadimages() {

    menu01_off=new Image(); menu01_off.src="pic/blog_off.gif";
    menu01_on=new Image(); menu01_on.src="pic/blog_on.gif";
}

function openbigwindow() {
   window.open('../../nagykep.html?filename='+document.bigpic, 'nagykep', 'status=no,scrollbars=no,noresize,width='+String(document.wdth)+',height='+String(document.hght));

}

function callframes() {
  if (window.parent.location.href == window.location.href) {
     parent.location = '../../index.html?loadpage='+window.location.href;
  }
}

function setfont() {

  s = window.parent.location.href;
  if (s.substr(s.length-16, 16) == 'index_blind.html') {
     document.write('<FONT FACE="Verdana,Arial,sans-serif" SIZE=2>');
  }
  else {
     document.write('<FONT FACE="Verdana,Arial,sans-serif" SIZE=1>');
  }

}

</SCRIPT>

</HEAD>
<BODY ONLOAD="callframes(); preloadimages();" BGCOLOR="#2F1724" TEXT="#ACAFC4" LINK="#AAAAAA" ALINK="#888888" VLINK="#888888" LEFTMARGIN=10 TOPMARGIN=0 RIGHTMARGIN=10>

<SCRIPT LANGUAGE="JavaScript">
  setfont();
</SCRIPT>


<P ALIGN="JUSTIFY">
<B>DROID-165</B><BR>
2004.09.10.
<BR><BR>

Már megírtam a mai droidsztorit, de Micóék akkorát fogtak nekem, hogy a Droidzóna történetében először kitöröltem a kész anyagot, és helyette ezt kapjátok. Tessék kapaszkodni, mert nagyon durva droid következik.
<BR><BR>

A blogban említettem már, hogy a nemrég csődbe ment Sysnet Kft. több millió forinttal tartozik Ediék cégének, az Axiom-IT-nek. Ezt persze a mai napig sem fizették ki, és a cég felszámolásánál lefoglalt hardvereszközök értéke ennek csak egy részét fedezte. Edi elment egy pénzbehajtó céghez tanácsot kérni, de azok csak ógtak-mógtak, majd közölték, hogy nekik ezt nem éri meg megpróbálni behajtani, mert túl nagy a kockázat, hogy az adós eltűnik. Így hát Edi és Micó gondoltak egyet, és maguk indultak el a Sysnet egykori ügyvezetőjéhez, Hornyák Mihályhoz, hogy kiverjék belőle a lóvét.
<BR><BR>

Este tizenegy felé értek oda. A kapu zárva volt, de hamar elhárították az akadályt. Hornyák úr is otthon volt. Amint meglátta Micóékat, mindjárt verni kezdte a nyálát.
<BR><BR>

- Ugyan már, mit akartok itt! Tűnjetek innen, mert kihívom a rendőrséget, hogy ti zaklattok engem!<BR>
- Hívjad, vazzeg, megvárjuk!<BR>
- De én esküszöm, kihívom!
<BR><BR>

Szó szót követett, bár nem sokáig, és Hornyák Mihály tényleg rácuppant a telefonra. Felhívta az ügyeletet, bemondta az adatait, és nagy fontoskodva előadta, hogy őt itt bizony zaklatják.
<BR><BR>

- Igen... Hornyák Mihály... ez és ez a házszám... Ketten vannak... Igen, a gyanúsítottak. Igen, megvárom. Fenyegetnek engem. Kérem, jöjjenek. Köszönöm.
<BR><BR>

Az URH-s kocsi kiérkezéséig hátralévő időt kölcsönös becsületsértésekkel töltötték el. Közben lementek a ház elé, hogy a pasas felesége hadd aludjon. Jöttek a fakabátok, kiszálltak a kocsiból, kérdezték, hol vannak a zaklatók? Néztek elképedve a két öltönyös-nyakkendős, jól szituált üzletemberre. ők azt hitték, valami galerit kell elkapni. Ediék röviden elmondták, mi a helyzet.
<BR><BR>

- Értem, uram - felelte a rendőr - kérem, igazolják magukat.
<BR><BR>

Odaadták a személyiket, a rendőr ellenőrizte. Társa közben elkérte Hornyákét, és elvonult a járőrkocsi mellé ellenőrizni. Rövidesen ő is visszatért, de ahelyett, hogy visszaadta volna a kis műanyaglapot, és elköszönt volna, szigorú arccal így szólt Hornyákhoz:
<BR><BR>

- Hornyák! Van magának igazolása a körözés törléséről?<BR>
- Hát, ööö...
<BR><BR>

Ugyanis Hornyák Mihályt már két éve elítélték csalás, sikkasztás és okirathamisítás miatt, csak éppen nem vonult be a börtönbe. Na, rá is került a bilincs ízibe, és mindjárt nem is voltak vele olyan udvariasak a zsaruk. Felébresztették a feleségét, összepakoltattak vele egy öltözet ruhát, aztán úgy, ahogy volt, bezsuppolták a pasast a sittre. Hogy lehet valaki akkora droid, hogy körözés alatt áll, és kihívja magára a rendőrséget? Ilyen baromságon elcsúszni, hát ehhez már ész kell!
<BR><BR>

E nagyszerű, s talán felülmúlhatatlan hülyeség Darwin-díjat érdemel. Épp amikor ezt gépelem, Micóék továbbítják a történetet a darwinawards.org-ra. Mi pedig ezennel megalapítjuk a Hornyák Mihály Emlékdíjat. Majd készíttetünk érmet is, amin egy droid lesz látható. Ezentúl, ha valaki eléri vagy meghaladja - bár ez nehéz lesz - Hornyák barátunk hülyeségét, azt ünnepélyesen megajándékozzuk egy ilyen éremmel, feltéve, hogy túléli a saját hülyeségét. Az ezüst és arany fokozatú Balfasz poló után tehát új kategória született: a Hornyák Mihály-díjas droid. Az első Hornyák Mihály-díjat természetesen maga Hornyák Mihály fogja megkapni, a megfelelő fegyintézetben. Az átadásról fényképes riporttal fogunk beszámolni.
<BR><BR>

Epilógus: Hornyákné másnap reggel zokogva hívta Edit, és kérdezte, miért csukatta le az ő drága férjecskéjét, hát mit ártott az neki? Kiderült, hogy a nőnek fogalma sem volt arról, hogy a férjének milyen kis dolgai voltak. Sőt, arról sem, hogy a Sysnet tulajdonosaként ő maga van bejegyezve, tehát a férje által felhalmozott, kb. hetvenmilliós tartozást neki kell megfizetnie. Lányok, mindig nézzétek meg, kihez mentek férjhez.
</P>

<HR>

<TABLE WIDTH=100% CELLPADDING=0 CELLSPACING=0 BORDER=0>
<TR>
<TD WIDTH=50%>
<FONT FACE="Verdana,Arial,sans-serif" SIZE=1>
<A HREF="20040909.html">
<B>&lt;&lt; előző droid</B>
</A>
</TD>
<TD WIDTH=50% ALIGN=RIGHT>
<FONT FACE="Verdana,Arial,sans-serif" SIZE=1>
<A HREF="20040912.html">
<B>következő droid &gt;&gt;</B>
</A>

</TD>
</TR>
</TABLE>


</BODY>
</HTML>

