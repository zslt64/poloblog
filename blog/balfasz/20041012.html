<HTML>
<HTML>
<HEAD>

<STYLE type="text/css">	

body {  
        scrollbar-face-color:         C57575;
        scrollbar-highlight-color:    B8B8B8;
        scrollbar-3dlight-color:      C57575;
        scrollbar-darkshadow-color:   5C0C21;
        scrollbar-shadow-color:       90374C;
        scrollbar-arrow-color:        000000;
        scrollbar-track-color:        2F1724;
}

</STYLE>


<SCRIPT LANGUAGE="JavaScript">

function preloadimages() {

    menu01_off=new Image(); menu01_off.src="pic/blog_off.gif";
    menu01_on=new Image(); menu01_on.src="pic/blog_on.gif";
}

function openbigwindow() {

   window.open('../../nagykep.html?filename='+document.bigpic, 'nagykep', 'status=no,scrollbars=no,noresize,width='+String(document.wdth)+',height='+String(document.hght));

}

function callframes() {
  if (window.parent.location.href == window.location.href) {
     parent.location = '../../index.html?loadpage='+window.location.href;
  }
}

function setfont() {

  s = window.parent.location.href;
  if (s.substr(s.length-16, 16) == 'index_blind.html') {
     document.write('<FONT FACE="Verdana,Arial,sans-serif" SIZE=2>');
  }
  else {
     document.write('<FONT FACE="Verdana,Arial,sans-serif" SIZE=1>');
  }

}

</SCRIPT>

</HEAD>
<BODY ONLOAD="callframes(); preloadimages();" BGCOLOR="#2F1724" TEXT="#ACAFC4" LINK="#AAAAAA" ALINK="#888888" VLINK="#888888" LEFTMARGIN=10 TOPMARGIN=0 RIGHTMARGIN=10>

<SCRIPT LANGUAGE="JavaScript">
  setfont();
</SCRIPT>


<P ALIGN="JUSTIFY">
<B>DROID-187</B><BR>
2004.10.12.
<BR><BR>

Még nem is meséltem el nektek, hogy Ediék hogyan karamboloztak. Az eset tréfás volt, ám el&otilde;ször nem ütötte meg a droidsztori-küszöböt, így nem is írtam róla. Azóta azonban egy halom droid mászott a felszínre azon a lyukon, amit a kocsi a Podmaniczky utca sarkánál ütött valóságunk szövetén.
<BR><BR>

Minden bizonnyal az a fáradt Suzuki is egy ilyen lyukból bukkant el&otilde;, miel&otilde;tt a tilosból behajtott volna a Podmaniczky utca kell&otilde;s közepére. Vezet&otilde;je, egy sz&otilde;rmesapkás, szemüveges, egérbajszú kis droid bamba képpel bámult a körülötte  száguldó autókra, a hevesen anyázó sof&otilde;rökre, és eszébe sem jutott, hogy ha már se szó, se beszéd behajtott a védett f&otilde;útvonalra, legalább nem kellett volna keresztben megállnia. A mellette ül&otilde; asszonyka nem vett észre semmit, el volt foglalva ügyes és okos férje elolvadó bámulásával, a hátul ül&otilde; gyerekek pedig még nem voltak elég szocializáltak ahhoz, hogy felismerjék, apuci éppen életveszélynek teszi ki &otilde;ket...
<BR><BR>

Eközben Edi és Micó éppen Edi vadonatúj Renault-jában téptek a Podmaniczky utcán, és épp azon vitatkoztak, mit kellene csinálni az imént leszállított szerverrel, hogy rendesen m&ucirc;ködjön. Ilyenkor az ember nem ér rá foglalkozni holmi, a sáv közepén balfaszkodó Suzukikkal, sem azok sz&otilde;rmesapkás, szemüveges, egérbajszú droidsof&otilde;rjeivel. Edi egyszer csak arra eszmélt, hogy a látómezejét egyre jobban kitölti egy autóüveg mögül bambán bámuló család, valamint hogy Micó üvölt, mint a veszett, hogy <I>KUUUURVAJÓÓÓÓÓÓ!!</I> - és a következ&otilde; pillanatban <I>BAFF,</I> a család a Suzukival együtt elt&ucirc;nt, és a légzsák jól orrba nyomta mindkett&otilde;jüket.
<BR><BR>

Miután a por elült, kikászálódtak a légzsákok közül, megvakarták az övfeszít&otilde; durranásától eldugult fülüket - Edi a balt, Micó a jobbot - és kiszálltak. Micó szemügyre vette az autót, illetve a balesetet okozó, autónak látszó tárgyat, ami most már mégannyira sem hasonlított autóra, és így szólt:
<BR><BR>

- Ez kurva jó volt... Ha egyszer sok pénzem lesz, ezzel fogok szórakozni.
<BR><BR>

Ezután megállapították, hogy nincs komoly baj, csak elszállt a Renault orráról a jelvény, meg alig észrevehet&otilde;en behorpadt a karosszéria. Eközben a sz&otilde;rmesapkás, szemüveges, egérbajszú kis droid és családja is kikapaszkodott a külvilágra, ami komoly fémtechnikai kísérleteket igényelt, tekintve, hogy a nem épp a sérülésállóságáról híres Suzuki totálkáros ronccsá tört. Kész csoda, hogy megúszták épségben.
<BR><BR>

(Itt szúrnék közbe egy mellékes történetet. Egy másik ismer&otilde;söm tavaly, év végén egy Fordot vezetve csattant össze egy Suzukival, csak éppen százötvennel, frontálisan. Ez persze a Fordnak is fájt, totálkáros lett mindkét kocsi, de míg az ismer&otilde;s egy karcolás nélkül megúszta, a Suzuki vezet&otilde;jét Vileda-kend&otilde;vel tunkolták fel az útpadkáról. Béke poraira.)
<BR><BR>

Szóval a család tagjai ott álltak korunk Trabantjának szomorú maradványai körül, és tanácstalanul néztek hol ide, hol oda. Apjuknak végre leesett, hogy itt neki meg kéne szólalnia, hát megpróbált.
<BR><BR>

- Ööö... Nem esett bajuk?<BR>
- Nem.<BR>
- Jaj, kigyulladt a kocsijuk! Füstöl... - mutatott rémülten a Renault-ra.<BR>
- Hol?<BR>
- Hát ott!<BR>
- Az a piropatron füstje.<BR>
- A... mié?<BR>
- A piropatroné!<BR>
- Az meg micsoda?<BR>
- Az indítja be a légzsákot és az övfeszít&otilde;t. Egy kis hatóerej&ucirc; robbanótöltet.<BR>
- Úgy érti, felrobban?<BR>
- Igen, úgy!!<BR>
- Nahááát...
<BR><BR>

Droidapu körbejárta a füstölg&otilde; Renault-t, és álmélkodva szemügyre vette a légzsákot, mert &otilde; még ilyet nem látott. A család továbbra is sápadtan bámulta életük értelmét, a sok év munkájával összehozott <I>autót,</I> amib&otilde;l immár csak megfakult emlék maradt, valamint pár marék üvegszilánk és egy köbméter fémhulladék. A betétlapok kitöltése során kiderült egyébként, hogy Erdélyb&otilde;l érkeztek, a papa vállalkozó, és azért vettek Suzukit, mert azt itthon gyártják, szóval személyesen Orbán Viktor álma kanyarodott ki Ediék elé, a három gyerek, négy kerék kombó, bár ezt az álmot a Renault lökhárítója elég rendesen összezúzta.
<BR><BR>

Hogy az erdélyi magyar vállalkozó és kedves családja milyen élményekkel gazdagodott kés&otilde;bb a bukaresti nemzetközi gyorsvonaton, illetve hány elszakított hazánkfiának ecsetelték odahaza felháborodottan, hogy Budapesten micsoda állapotok vannak, békésen autózik az ember, és akkor jönnek ezek a mai fiatalok, száguldoznak ilyen piropatronos autóval, és csak úgy belemennek az emberbe, nos, azt nem tudjuk. A történet azonban nem ért itt véget, mert következett a biztosítóval való szerencsétlenkedés. No, itt jöttek csak az igazi droidok!
<BR><BR>

A Renault-nak, ugyebár, nem lett komoly baja, a jelvényt némi technokollal is vissza lehetett volna ragasztani, de a légzsákot csak szakszerviz tudja visszatuszkolni, meg a fedélzeti számítógépb&otilde;l is ki kell b&ucirc;völni az ütközés körülményeit rögzít&otilde; EPROM-ot. Tehát költség adódott, irány a biztosító, majd az megtéríti. Ennek persze körülbelül annyi értelme van, mint egy ellopott laptop miatt a rend&otilde;rséghez fordulni, de legalább szórakoztató, és nem is olyan veszélyes.
<BR><BR>

- Totálkáros a kocsi? - hangzott az els&otilde; kérdés.
<BR><BR>

Természetesen nem volt az. De miért kérdezték? Mivel a biztosító ügyintéz&otilde;je fecseg&otilde;s kedvében volt, megtudtak egy-két dolgot, amit a nagyközönség felé nemigen reklámoznak.
<BR><BR>

A biztosítási szakmában használt fogalom a gazdasági totálkár. Ez azt jelenti, hogy az autó ugyan lehet, hogy nem totálkáros, de már nem érdemes javítani. Ez esetben a biztosító fizet - ám csak egy nevetséges összeget. Pár százezer forintot öt-hatmilliós autókra. Hogy miért nem állapítják meg és fizetik ki a valós kárt? Azért, mert a teljes összeget csak peres úton lehetne behajtani, megtámadva a biztosító által kiadott szakért&otilde;i nyilatkozatot. Ám az emberek nyolcvan százaléka azt se tudja, hogy kezdjen ehhez hozzá. Aki mégis nekiugrik, az évekig elszórakozhat a bíróságon, és rákölthet egy vagyont az egész cirkuszra, szóval az indított perek nyolcvan százaléka végül elbukik. Tehát a biztosítók arra törekednek, hogy gazdasági totálkárt állapítsanak meg, ahol csak lehet, mert akkor &otilde;k mondják meg, mennyit akarnak fizetni. Ellenkez&otilde; esetben a kocsi javításra kerül, és a szervizszámla pontosan számszer&ucirc;síthet&otilde; biztosítási összeget képez. Üzletpolitika, kérem. És ezt a biztosító ügyintéz&otilde;je teljes természetességgel elmagyarázta az ügyfélnek. Köszönjük!
<BR><BR>

Ám a szívatás visszafelé is m&ucirc;ködik. Ugyanis az igaz, hogy a biztosító igyekszik minél kevesebbet fizetni a kocsit ért kárért, ám törvényileg kötelesek megtéríteni <I>a kocsiban elhelyezett poggyászt ért kárt.</I> Természetesen ezt sem szokták nagydobra verni.
<BR><BR>

- És mi van, ha a hátsó ülésen egy ötmilliós Sun szervert szállítottam? Megtérítik az ötmillió forintot? - kérdezte Edi.<BR>
- Ööö, hát igen, ez esetben megtérítjük.<BR>
- Tehát csak annyi kell, hogy a baleseti jegyz&otilde;könyvbe beleírjam, hogy a baleset következtében megsérült ez és ez a szállított tárgy, aminek ennyi az értéke?<BR>
- Így van, uram.
<BR><BR>

Nesztek, itt a spanyolviasz. Mostantól, ha karamboloztok, mindig legyen nálatok valami értékes, legalábbis papíron. Írjátok be, hogy összetört a százezer forintos mobiltelefonotok, vagy a nyolcszázezer forintos laptop, szétszállt a csomagtartóban a frigyláda, kiborult a hátsó ülésre a hangyafarm, mindegy. A biztosító kárfelmér&otilde;je ugyanis ezt automatikusan elfogadja, mert &otilde; csak a kocsit ért kárt mérheti fel. Még azt sem ellen&otilde;rzi, hogy az a tárgy valóban ott volt-e a balesetnél, s&otilde;t, egyáltalán létezik-e!
<BR><BR>

No de hogy tovább folytassuk a droidok sorát, pár hét múlva jött a biztosító kárfelmér&otilde;je, megnézni a Renault állapotát. Ediék valami szakemberre számítottak, aki nyilván valamiféle m&ucirc;szaki végzettséggel rendelkezik, és mint szakért&otilde;, bizonyára ért az autókhoz. Ehhez képest kijött hozzájuk egy ordenáré nagy rántott paraszt. Ránézett a kocsira, és így szólt:
<BR><BR>

- Hö! Ez milyen autó, francia?<BR>
<BR>

E remek bemutatkozás után beült a vezet&otilde;ülésbe és kereste a slusszkulcsot. Az persze nem volt sehol, mert a kocsi mágneskártyás.
<BR><BR>

- Ez hogy indul?<BR>
- Ezzel - nyomták a kezébe a kártyát.<BR>
- Hö?<BR>
- Mágneskártya. Nincs slusszkulcs!<BR>
- Ez ilyen... ilyen számítógép? - álmélkodott a szakért&otilde;.
<BR><BR>

Edi és Micó egymásra néztek, majd vissza a droidra.
<BR><BR>

- Igen.<BR>
- Tegye gyújtásba, mert azt én nem tudom, hogy kell.<BR>
- Ennek nincs gyújtásfokozata. Elektronikus a vezérlés.<BR>
- De nekem úgy kell lefotóznom, hogy gyújtásban van.<BR>
- De ennek nincs olyan fokozata. Vagy áll, vagy jár a motor.<BR>
- De nekem gyújtásban...
<BR><BR>

Valahogy sikerült kivezetni a droidot a végtelen ciklusból, és rátértek a légzsák visszatuszkolásának kérdésére.
<BR><BR>

- Ez mit&otilde;l jött ki? - bökött a felfújt zsákra a szakért&otilde;.<BR>
<BR>

Na, mit&otilde;l, te baromállat...
<BR><BR>

- Szerintem ennek nem kellett volna ilyen kis ütközést&otilde;l el&otilde;jönnie.<BR>
- Nem volt az kis ütközés, a fedélzeti adatrögzít&otilde; szerint 45-tel mentünk.<BR>
- De szerintem az kevés. Nem maguk fújták fel?<BR>
<BR>

Edi és Micó ismét egymásra néztek, de még mindig nem rúgták fejbe. Némi vita után megegyeztek abban, hogy jó, rendben, nem &otilde;k fújták fel, de 45 km/h mégiscsak kevés ahhoz, hogy a légzsák felfújódjon, és biztosan csak azért történt, mert az ütközés pont a szenzort találta el. Ebben maradtak. Edi kés&otilde;bb megnézte a neten, a légzsák felfújódása minimum 25 km/h-nál történik <I>minden</I> autótípuson, ez szabvány az autóiparban. 
<BR><BR>

A droid megkérdezte, vannak-e még további károk. Edinek ekkor eszébe jutott, hogy jó lenne kicseréltetni a slusszkulcsot helyettesít&otilde; mágneskártyát, mert már elég szakadt, a szakszerviz pedig csekély 80 ezer forintért (!) ad újat.
<BR><BR>

- Hát, amikor ütköztünk, a mágneskártya kirepült a helyér&otilde;l, nekirepült a sebességváltó karnak, és elrepedt.
<BR><BR>

Namost, tessék elképzelni. Megy egy autó, nekiütközik valaminek. A tehetetlenség hatására milyen irányba mozdulnak el a benne lev&otilde; tárgyak és utasok? Úgy van, a menetiránnyal egyez&otilde; irányba, azaz el&otilde;re. Ennek ellenére a droid simán elhitte, hogy a mágneskártya az <I>ellenkez&otilde;</I> irányba, azaz <I>hátrafelé</I> repült ki a nyílásból, amiben amúgy rögzítve van, és olyan er&otilde;vel csapódott annak a fránya sebváltónak, hogy menten elrepedt. Az állítás nyilvánvaló képtelensége ellenére egy szó nélkül felvette a kártételt a jegyz&otilde;könyvbe, nagy okosan bólogatva, ahogy az igazi szakért&otilde;kt&otilde;l látta. Tetszik érteni: ez a maszlag teljesen hihet&otilde; volt számára, ám a 45 km/h-nál felfújódó légzsák már nem. Szakember, az szakember, kérem! Ediék kés&otilde;bb megkérdezték a biztosítót, hogy mi kell ahhoz, hogy valaki kárfelmér&otilde; legyen. Nyolc általános, és egy három hetes tanfolyam, hangzott a válasz. Érettségi jó, ha van, de nem feltétel. Szóval ne tessék csodálkozni, ha a "szakért&otilde;" vezetni sem tud.
<BR><BR>

Azt már csak mellékesen jegyzem meg, hogy a biztosító szakért&otilde;je kés&otilde;bb úgy ítélte meg, hogy a Renault karosszériáján keletkezett horpadás <I>kikalapálással</I> javítható. A szerviz erre visszaüzent, hogy alumíniumot, valamint kompozit m&ucirc;anyagot nem szokás kalapáccsal püfölni a XXI. században. Ezen elvitatkoztak egy darabig, mert a biztosító szakért&otilde;je nem értette, mi az érdemi különbség az otthoni traktor vaslemez karosszériája és a Renault burkolata között. Az ügy ezután hetekre elakadt, mert a faszi nem járt be dolgozni. Végül Edi besokallt, és a következ&otilde;vel hívta fel a pasast:
<BR><BR>

- Helló, figyelj, itt ülök XY irodájában. - A bemondott név a biztosító régióigazgatójáé volt, aki körülbelül nyolc szinttel volt a tehetséges kárfelmér&otilde; fölött. - &otilde; nekem nagyon jó haverom, és kezd neki nem tetszeni, amit m&ucirc;velsz. Meg nekem se tetszik. Jó lenne, ha végre összekapnád magad, és elintéznéd a kocsi megjavítását.<BR>
- Hát de nem lehet, én betegszabin vagyok!<BR>
- Ki akarod rúgatni magad?<BR>
- De mondom, betegszabin vagyok...
<BR><BR>

Azzal letette. Ennyi esze volt a pasasnak! Pár perc múlva azonban leesett neki az ejt&otilde;erny&otilde;s papírtantusz, visszahívta Edit, és kénytelen-kelletlen, de megígérte, hogy elintézi a dolgot. Így aztán pár nap múlva a biztosító végre kiadta az igazolást, hogy a behorpadt karosszéria-elemet cserélni kell, és megtérítették a szervizköltséget.
<BR><BR>

Ez persze happy end-es történet, hiszen nehezen bár, de jó véget ért. No de mit csinál az, akinek valami értékesebb kocsija törik össze egy hasonló balesetben? Mondjuk egy húszmilliós, teljesen komputerizált BMW vagy Alfa? Hogyan mérik fel a kárt az ilyen kocsik esetében a nyolc általánost és három hetes tanfolyamot végzett tuskók, akiknek még egy közönséges mágneskártya is újdonság? Nos, sehogy. Ha megnézitek egy biztosító kárfelvételi udvarát, csupa olcsó szar áll bent, húsz éves Ladák, Wartburgok, rommá vert Suzukik, szakadt Peugeot-ok. Csak a lúzerek szerencsétlenkednek a biztosítókkal. Akinek drága az ideje, csak legyint és inkább megjavíttatja a kocsit saját pénzén. Fizetni úgysem fognak.
<BR><BR>

S hogy a témánál maradva a végére is jusson egy kis csemege, íme Micó története arról, hogy is volt az, amikor belevágott a villám a házukba. Szénné égett az összes elektromos készülék, a h&ucirc;t&otilde;gépt&otilde;l a tévén át a számítógép monitorjáig. Utóbbi elég nagy gáz volt, mivel egy elég drága TFT volt szegénykém. Kijött a biztosítótól valami fizikus, és fölényesen közölte, hogy ez itt nem villámkár, mert a villám a házba csapott bele, nem a készülékekbe, tehát ez indukciós kár, és erre már nem vonatkozik a lakásbiztosítás. Meglepetésére azonban Micóék se most jöttek a hat húszassal, és szépen el lett neki magyarázva az indukció fogalma, olyannyira, hogy végül kénytelen volt elismerni, hogy villámkár történt. Felvették hát a jegyz&otilde;könyvbe, hogy tönkrement ennyi és ennyi forint érték&ucirc; gépezet. Hogy ezt megtérítették-e? A túrót... Ehelyett azt mondták, vigyék el a gépeket az általuk kijelölt szervizbe, és csakis oda, ott majd megcsinálják, és a biztosító fizeti a számlát. Úgy is lett.
<BR><BR>

A megadott címen egy beázott sufnit találtak, ahol egy szódatalp-szemüveges, láncdohányos, kínai papucsban fel-alá csattogó pofa várta &otilde;ket, egy halom kimustrált porszívó, villanyt&ucirc;zhely, televízió és ócska PC között. Szerszámai a földön hevertek szanaszét. Ennek adjanak a kezébe egy TFT monitort?
<BR><BR>

- Biztosítós cucc? - kérdezte unottan a szervizes. - Oda dobják, a többihez!
<BR><BR>

Azzal a sarokban éktelenked&otilde; roncshalmazra mutatott. Mit volt mit tenni, lepakolták a szénné égett berendezéseket, és abban a biztos tudatban távoztak, hogy sose látják &otilde;ket viszont. Ebben az egyben tévedtek: a faszi pár nap múlva felhívta &otilde;ket, és közölte, hogy lehet jönni a cuccokért. Nos, csodák csodája, tényleg mindent megjavított. A TFT-t is. Igaz, kicsit remegett a képe, és néha kissé szemeltelt, de ne akadjunk fenn minden apróságon. Aztán egy hónap múlva kattant egyet, és végleg elhallgatott. Ugyanaznap kiadta a lelkét az állítólag megjavított h&ucirc;t&otilde;gép, majd rövidesen a televízió, és sorban az összes gépezet, amihez a szódatalp-szemüveges kárelhárító hozzápiszkált. Persze garancia nuku, és a biztosító nem tehet semmir&otilde;l.
<BR><BR>

Tanulság: Biztosítást kötni legalább annyira felesleges, mint bankbetétet lekötni.
</P>
<HR>

<TABLE WIDTH=100% CELLPADDING=0 CELLSPACING=0 BORDER=0>
<TR>
<TD WIDTH=50%>
<FONT FACE="Verdana,Arial,sans-serif" SIZE=1>
<A HREF="20041011.html">
<B><< el&otilde;z&otilde; droid</B>
</A>
</TD>
<TD WIDTH=50% ALIGN=RIGHT>
<FONT FACE="Verdana,Arial,sans-serif" SIZE=1>
<A HREF="20041013.html">
<B>következ&otilde; droid >></B>
</A>

</TD>
</TR>
</TABLE>


</BODY>
</HTML>

