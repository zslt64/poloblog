<HTML>
<HEAD>

<STYLE type="text/css">	

body {  
        scrollbar-face-color:         C57575;
        scrollbar-highlight-color:    B8B8B8;
        scrollbar-3dlight-color:      C57575;
        scrollbar-darkshadow-color:   5C0C21;
        scrollbar-shadow-color:       90374C;
        scrollbar-arrow-color:        000000;
        scrollbar-track-color:        2F1724;
}

</STYLE>


<SCRIPT LANGUAGE="JavaScript">

function preloadimages() {

    menu01_off=new Image(); menu01_off.src="pic/blog_off.gif";
    menu01_on=new Image(); menu01_on.src="pic/blog_on.gif";
}

function openbigwindow() {

   window.open('../../nagykep.html?filename='+document.bigpic, 'nagykep', 'status=no,scrollbars=no,noresize,width='+String(document.wdth)+',height='+String(document.hght));

}

function callframes() {
  if (window.parent.location.href == window.location.href) {
     parent.location = '../../index.html?loadpage='+window.location.href;
  }
}


function gotourl(dirname) {
  s = String(document.location);
  n = String(document.location);
  if (s.indexOf('#')!= - 1) { s = s.substr(0, s.length- 1); }
  s = '../'+dirname+'/' + s.substr(s.length- 13, 13);
  if (n.indexOf('mai')!= - 1) {
     if (dirname == 'blog') { s = '../blog/maiblog.html'; }
     if (dirname == 'balfasz') { s = '../balfasz/maibalfasz.html'; }
     if (dirname == 'level') { s = '../level/mailevel.html'; }
  }
  return(s);
}

function setfont() {

  s = window.parent.location.href;
  if (s.substr(s.length- 16, 16) == 'index_blind.html') {
     document.write('<FONT FACE="Verdana,Arial,sans- serif" SIZE=2>');
  }
  else {
     document.write('<FONT FACE="Verdana,Arial,sans- serif" SIZE=1>');
  }

}

</SCRIPT>

</HEAD>
<BODY ONLOAD="callframes(); preloadimages();" BGCOLOR="#2F1724" TEXT="#ACAFC4" LINK="#AAAAAA" ALINK="#888888" VLINK="#888888" LEFTMARGIN=10 TOPMARGIN=0 RIGHTMARGIN=10>

<SCRIPT LANGUAGE="JavaScript">
  setfont();
</SCRIPT>

<P ALIGN="JUSTIFY">
<B>DROID-479</B><BR>
2005.11.11.
<BR><BR>
<A HREF="#" ONCLICK="document.location=gotourl('blog');">blog</A>&nbsp;&nbsp;
droidzóna&nbsp;&nbsp;
<A HREF="#" ONCLICK="document.location=gotourl('level');">levrov</A>

<P ALIGN="justify">
Tegnap lezajlott a Népszabadság elleni sajtóperem második tárgyalása. A Droidzónába kerül ez a beszámoló, mert oda való. A Népszabadság ugyanis olyan látványos önégetést hajtott végre, mintha csak egyenesen vesztésre játszanának. Olvassatok, és bólogassatok, nesze, ezek az okos vadliberálisok...
<BR><BR>

Fél kettőre érkeztünk a bíróságra Loydival, bár a fegyverleadás körüli hacacáré miatt késtünk egy keveset. A folyosón jogi képviselőmön, dr. Gaudi-Nagy Tamáson kívül néhány lelkes olvasóm és a hirszerzo.hu tudósítója fogadott. A távolban feltűnt a Népszabadság ügyvédjének alakja is: szavamra mondom, rosszabb, mint egy karikatúra. Képzeljetek el egy görnyedve járó, kezeit maga előtt lóbáló fószert, lobogó, fekete talárban, mint egy gonosz imperialista ötvenes évekbeli ábrázolása a Ludas Matyiban. Mint Batman, aki húsz évvel ezelőtt melléugrott. No de állítólag nem szabad valakit a testi kinézete okán bárminek is minősíteni, sérti a sajtótörvényt, kivéve, ha az öltözéke miatt neonácinak neveznek valakit egy országos napilapban. Rövidesen megérkezett a bírónő, bevonultunk a terembe, és ki-ki leült a neki kijelölt helyre. Irategyeztetés után megkezdődött a mérkőzés.
<BR><BR>

Nyitásként dr. Gaudi-Nagy Tamás rávilágított az alperes védekezésének jogilag kifogásolható pontjaira. Az, hogy a Népszabadság engem közszereplőnek tekint, s ennek értelmében megengedi magának az egyébként magánemberekkel szemben nem elfogadható hangnemet, jogilag nem helytálló, erre több korábbi precedens is rámutat, és az Alkotmánybíróság 36/1994 AB határozata is kizárja esetemben a közszereplői jogállást. Trotty úr erre majd' ledobta az ékszíjat, tajtékzott a dühtől, hogy én igenis közszereplő vagyok, ne csodálkozzak, ha ezért megkapom a magamét, és különben is, az ilyen ember "maradjon otthon, kertészkedjen, meg udvaroljon a lányoknak". Köszi, Trotty, te meg járjál injekcióra.
<BR><BR>

Alperes a periratban azt írta, a Népszabadságnak e-mailen küldött helyreigazítási kérelmem nem érvényes, mert nem volt ellátva elektronikus aláírással. Erre a válasz az, hogy ez nem feltétele az e-mail hitelességének, másrészt pedig a levélre válaszoltak és a kérelem szellemében történtek minimális változtatások a Népszabadság online kiadásában megjelent cikk szövegében, de a durván sértő tartalom továbbra is benne maradt. Ezután került sor az én személyes meghallgatásomra.
<BR><BR>

A bírónő először is kikérdezett, hogyan és miként mentem el a cigányok Moszkva téri tüntetésére, miféle táblát vittem, valóban az volt-e ráírva, hogy "A cigányokat bántani tilos", és mit jelentett a polómra írt "I support the worldwide Jewish plot" felirat. Tettem-e provokációként értékelhető kijelentést, mozdulatot. Igaz-e, hogy náci karlendítést mutattam be, mint azt a Néphazugság írta. Természetesen nem, feleltem, antifasiszta vagyok, és korábban több szélsőjobboldali eseményen is megjelentem ellentüntetőként. Hivatkoztam itt Bácsfi Diána műpénisszel való megajándékozására, illetve arra az esetre, amikor a Vér és Becsület megemlékezésére bohócruhában mentem el. Ezután adtam választ az alperes korábban írásban beadott állításaira. Itt kezdődik igazán a droidkodás, ez a dokumentum ugyanis nem mindennapi ökörségeket tartalmazott. Nem csak nyilvánvalóan valótlan állításokat, hanem egyes helyeken a mi állításaink egyenes alátámasztását, ráadásul épp a legfontosabb pontokét! Itt elolvashatjátok az ő állításaikat, illetve az ezekre adott válaszaimat.
<BR><BR>

Az első két pontban kifogásoltuk a Népszabadság-cikk azon részét, miszerint <I>"a tömegbe keveredett a Tomcat néven elhíresült szélsojobboldali provokator".</I> Jeleztük, hogy a "tömegbe keveredett" egyfajta lekicsinylő, burkoltan rossz szándékot feltételező szófordulat, ugyanígy az "elhíresült", a "provokatőr" pedig nem felel meg a valóságnak, hiszen provokációt nem valósítottam meg. A Népszabadság erre azzal válaszolt, hogy idézték az Akadémiai Értelmező Kéziszótárból a "keveredett" és "elhíresült" kifejezések definícióját. Csakhogy a "keveredett" kifejezés az ő iratuk szerint is a következőt jelenti: <I>"A 3. pontban kifejtettek jelentése szerint jelentése valami valamibe keveredik: valamely más, elütő dolog kerül bele."</I> Azt viszont nem tudta megmagyarázni, miben ütne el az <I>"A cigányokat bántani tilos"</I> felirat a többi tüntető táblájának feliratától, mint például <I>"Le a rasszizmussal",</I> stb. De hát ez igazából csak szarrágás, nézzük, mit írtak a kifejezetten sértő jelzőkre!
<BR><BR>

A következő pontban kifejtik, mit jelent a "szélső jobboldali" (sic!). Szintén az Értelmező Kéziszótárat idézik: <I>"... politikai meghatározottságot jelent a polgári parlamentben a haladásellenes konzervatív pártok képviselőinek összessége."</I> Csatoltak továbbá egy, a két héttel későbbi ellentüntetésen készült fényképet, amelyen a Jobbik logójával ellátott emelvényről beszélek, azt állítván, hogy itt "a Jobbik elnevezésű párt rendezvényén" tartok beszédet. Megjegyezte továbbá, hogy a "baloldali", "jobboldali", "szélsőjobboldali" jelző a különböző pártállású parlamenti képviselők ülőhelyeinek hagyományos elhelyezkedésére utal.
<BR><BR>

Erre a következő választ adtam, szó szerint:
<BR><BR>

<I>
Alperes azt állítja, a cikkben azért neveztek engem "szélsőjobboldalinak", mert a "jobboldali" kifejezés a "haladásellenes" erők képviselőinek összességét jelöli. Alperes szántszándékkal nem vesz tudomást arról, hogy közírói munkásságom elsődleges célja, hogy az Interneten, blogom "Droidzóna" című rovatában, illetve a hasonló címmel megjelent könyvben (csatolva) immár csaknem két éve minden nap felhívjam a figyelmet azokra a közéleti és mindennapi jelenségekre, anomáliákra, amelyek a nemzet haladását, fejlődését mikro- vagy makroszinten akadályozzák. Hovatovább definíciójával a "haladás" kifejezést egyértelműen baloldali eszmeként állítja be, a jobboldali gondolkodást ezáltal a contrario destruktívnak bélyegezve. Ez pedig nem más, mint a hozzám hasonló gondolkodásúak lejáratása.
<BR><BR>

Megjegyezném továbbá, hogy gróf Széchenyi István, aki Magyarország haladásáért a történelem során a legtöbbet tette, meggyőződéses nemzeti jobboldali és mellesleg antiszemita volt. Nyilatkozatai és írásai ezt híven tükrözik. Ennyit a jobboldaliság "haladásellenességéről."
<BR><BR>

A tárgyaláson bemutatott fénykép, amelyen a Jobbik Magyarországért Mozgalom logójával ellátott emelvényen állok, két héttel az e per tárgyát képező cikk megjelenése után készült. A cikk megjelenésekor még nem lehetett tudni, hogy lesz ilyen rendezvény, s azt mégannyira sem, hogy kik lesznek ennek szervezői. Alperes egyébként valótlanságot állít, amikor azt írja, a rendezvényt a Jobbik szervezte. Mint arról saját lapjuk is beszámolt, a tüntetés szervezői a Jobbik, a Hatvannégy Vármegye Ifjúsági Mozgalom és felperes voltak, egymástól függetlenül, és a tüntetés során mondott beszédeinkben teljesen más témákat érintettünk.
<BR><BR>

Az pedig, hogy alperes engem a parlamentben elfoglalt ülőhelyem szerint próbál valamilyen oldalinak minősíteni, elég nevetséges. Sem én nem ültem soha semmilyen parlamentben, sem nem voltam olyan párt tagja vagy szimpatizánsa, amelyik képviseltette ott magát.
<BR><BR>

Összefoglalva, megengedhetetlennek tartom, hogy alperes külsőségek és előítéletek alapján a nagyközönség számára politikai meggyőződésemet minősítse, a nagyközönségnek tolmácsolja anélkül, hogy hitvallásomról engem magam megkérdeztek volna.
<BR><BR>
</I>

Ez jegyzőkönyvbe is lett véve. Folytassuk tehát. A következő kifogásolt pont a <I>provokatőr</I> kifejezés volt. Ismét az értelmező szótárra hivatkoztak, ahol azt írják, a provokáció "kihívó viselkedést jelent". Bizonyítékként felemlegették azt az esetet, amikor a 2004-es buzifelvonuláson "ÉN NEM" feliratú táblával vonultam fel, "nyilvánvalóan provokációs céllal."
<BR><BR>

Erre válaszul egyszerűen megmutattuk ezt a fényképet, demonstrálandó, mennyire is kezeltek engem ott ellentüntetőként, netán provokátorként.
</P>
<CENTER>
<A NAME="60">
<A HREF="#60" ONCLICK="openbigwindow();" ONMOUSEOVER="window.status='Kattints rá a nagyításhoz!'; document.bigpic='blog/blog/buzitunti_60.jpg'; document.wdth=600; document.hght=796; return true;" ONMOUSEOUT="window.status=''; return true;">
<IMG SRC="../blog/buzitunti_60_thumb.jpg" BORDER=0></A>
<BR><BR>
</CENTER>

<P ALIGN="justify">
Ezzel egyébként elég nagyot borult a cikk egy másik kifogásolt állítása is, hogy én korábban megzavartam a melegfelvonulást. A cikk megjelenéséig ilyesmi nem történt, a Lánchíd-mászós történet ugyanis jóval később volt. Az alperes hivatkozgatott még arra, hogy márpedig más tüntetéseken igenis provokatőr voltam, például a Vér és Becsület megemlékezésén. Ismét szélsőjobboldaliságomat bizonyítandó azt is állították, hogy én Bácsfi Dianának nem azért adtam műfaszt, mert nem értek vele egyet, hanem mert egyszerűen női mivoltában akartam őt vegzálni. Na persze, az országban élő hatmillió nő közül pont őt, pont egy Szálasi kivégzésére való megemlékezésen...
<BR><BR>

Végezetül feleltek arra a pontra, miszerint valótlan a cikkük azon sora, hogy <I>pár hónapja azzal okozott botrányt, az internetre kirakott egy "cigányölo" játékot.</I> Erre egyrészt azt válaszoltam, hogy az értelmező szótár szerint a cigányölő program egy olyan program, amely cigányokat öl, erre pedig az Oláh Action nem képes, másrészt kifejtettem a linkelés és a program Internetre való "kirakása" közötti különbséget. Ekkor derült ki, hogy Trotty úr síkhülye a számítógéphez, soha életében még csak nem is ült gép előtt. Ez azonban nem tartotta vissza, hogy szakmai kérdésekben okoskodni kezdjen, és ebből később sok röhej született.
<BR><BR>

- Hát nem maga írta ezt a játékot? Ezt a... - papírjára hunyorog - REVENGE ON SKHÚÚL-t?
<BR><BR>

Fonetikusan, persze.
<BR><BR>

- De, én írtam. De a cikk nem erről beszél, hanem az Oláh Action-ről.<BR>
- Az mindegy! Tisztelt bíróság, ebben a játékban többször előkerül még Auschwitz is!<BR>
- A <I>Sorstalanság</I>-ban is...<BR>
<BR>

El kellett magyaráznom, hogy ez a játék nem egy egyszerű "rasszista" játék, hogy már több, mint tíz éve írtam - ezért sem helytálló a cikk állítása, hogy "pár hónapja" raktam ki az Internetre - és hogy ez egy szatirikus társadalomkritika, nem egyszerű lövöldözős játék, ami ráadásul botrányt sem okozott sose, mint azt a cikk állítja. Az Oláh Action okozott, de azt nem raktam ki, csak linkeltem.
<BR><BR>

- Ezt sem értem! Kérem, ehhez nem értek! - károgott Trotty. - Tessék nekem ezt elmagyarázni, hát én egy vén trotty vagyok, nem érthetem. Rá kell kattintani, és akkor előjön ez a játék, nem igaz?!
<BR><BR>

A feltöltés és a linkelés közti különbség elmagyarázásának kísérlete ismét kudarcba fulladt, inkább befejeztük a meghallgatást. A bírónő magnóra mondta a vallomásom lényegi részét, majd következett a tanúk meghallgatása.
<BR><BR>

A Népszabadság három tanút ígért, akik majd igazolják, hogy én náci karlendítéssel provokáltam a tömeget. Ez volt a cikk talán legsúlyosabb hamis állítása. A háromból csak egy tudta odatolni a képét (biztos túl nagy volt az orruk, nem bírták eltolni az útból), Tamás Ervin, a Népszabadság főszerkesztő-helyettese. Mint később megtudtam, a tárgyalás eddig eltelt három és fél órája alatt mindvégig kint ült a folyosón, és szorgalmasan jegyzetelgetett valamit, úgy készült a fontos ütközetre. Lassú járású, kipuhosodott íróasztalvitéz lépett a terembe, tipikus mélázó értelmiségi arckifejezéssel, körszakállal, ami a pipázgató filozófusok sajátja.
<BR><BR>

A bírónő, miután adatait felvette, feltette a következő kérdést:
<BR><BR>

- Perben, haragban áll-e a felperessel?<BR>
- Nem.
<BR><BR>

Ezzel rögzítésre került, hogy a tanú pártatlannak vallja magát. Megkezdődött a kérdezősködés.
<BR><BR>

- Amikor a felperest megláttuk ott lévő kollégáimmal, mindjárt találgatni kezdtük, honnan ismerős. Emlékeztem rá a György Péterrel folytatott tévévitából.<BR>
- Ön látta ezt a műsort?<BR>
- Nem, de elmesélték.<BR>
- Akkor hogy ismerte fel ennek alapján?<BR>
- Hát...
<BR><BR>

Bravó.
<BR><BR>

- Meg ott volt a melegfelvonuláson is! - kapott észbe.<BR>
- Ott látta őt?<BR>
<BR>

A tanú kifejtette, hogy szerinte én ott demonstráltam, mert "sajátos jelenség" voltam a tömegben. Itt egy kis vita támadt afölött, hogy mitől "sajátos" valaki egy hétköznapi öltözetben a madártollakba és tüllruhákba öltözött, seggüket rázó buzik között.
<BR><BR>

- Vannak egyezményes jelek... hogy mondjam... valaki ebben a közegben megjelenik valaki a kopasz fejével, a bakancsával, mindenkinek egyértelmű, miről szól ez. Mindeképpen a különállását akarta szimbolizálni. Nem igazán féltek tőle, hiszen egyedül volt, de azért "némi riadalom" tapasztalható volt.
<BR><BR>

Ennek kapcsán megint felmutattuk a fenti képet, ahol nyilván senki sem riadozik tőlem.
<BR><BR>

- Miért kellett volna félniük?<BR>
- Mert ők nyilvánvalóan ismerték. Ez a felvonulás egyébként is arról szól, hogy a melegek félnek.
<BR><BR>

Érdekes, én úgy tudtam, arról szól, hogy büszkék. A tanú részletesen elmagyarázta a Stonewall-lázadás történetét, megértetendő, hogy mire emlékezik a buzifelvonulás.
<BR><BR>

- És maga szerint a felvonulók féltek tőle?<BR>
- Hát, láttam, hogy szóba elegyednek vele. Nem tudom, milyen párbeszédek voltak ott. Azt akarták tudni, mit akar.<BR>
- Az imént mintha azt mondta, nem tudja, miről beszélgettek.<BR>
- Hát...<BR>
- És a felperes megzavarta a felvonulást, ahogy a cikkben szerepel?<BR>
- Nem tudok róla, hogy megzavarta a tüntetést, semmi egyébbel, mint hogy megjelent ott.
<BR><BR>

Köszönjük, ennyit a cikk egyik kifogásolt állításáról. A buzitünti lekerült a napirendről, rátértünk a Moszkva téri cigánytüntetésre.
<BR><BR>

- A melegfelvonulás egy dolog, de a Moszkva téren kicsit más volt a helyzet. Ott vér folyt. Ez más, itt leszúrtak egy embert karddal. És ez az ember itt - közben vádlón rám mutatott - kimegy a tüntetésre, és előtte ilyeneket ír... ez annyira jellegzetes... - itt egy papírt kapott elő és idézte blogomat:
<BR><BR>

<I>
... lehajlott heggyel húzta ki belole Mortimer, minek következtében rettento bélszag támadt a buszon, Józsika meg leült elgondolkodni azon, ki is az élet császára.
<BR><BR>

- Megmentette az életünket. Nélküle fasírtot csináltak volna belolünk. Az én tanítványom! - mondta Attila büszkén. - Bár egy ilyen szúrásnál csavarni is kellett volna. Kár, hogy nem jutott eszébe.
<BR><BR>

Ezt én is sajnálom.
<BR><BR>
</I>

- Ezt mikor írtam? - kérdeztem.<BR>
- Május huszonötödikén - felelte a tanú.<BR>
- Az jóval a tüntetés és a cikk megjelenése után volt. Maga szerint ezért akartak megölni a Moszkva téren?<BR>
- Hát... nem. De itt egy másik idézet is!
<BR><BR>

És előbányászta azt az idézetet, amiért a Szakállas Bácsi-díjat kaptam: <I>"Szerintem itt mindössze annyi történt, hogy az egyik tetves cigánykölyök leszúrta a másikat."</I>
<BR><BR>

- Már megbocsásson, de nem bizonyosodott-e be, hogy ez így volt?<BR>
- Hát... igen, de szóval, tisztelt Bíróság, ő ilyen előzmények után jelent meg ott, és ezért nyilvánvalóan sokan voltak sokkolt állapotban! Az erőszaknak ez a szintje riasztó!<BR>
- Ön látta a verekedést?<BR>
- Nem tudom, hogy történt. Én a beszédeket akartam dokumentálni.<BR>
- Az elején azt mondta, nem dolgozni ment ki.<BR>
- Hát... igen, de azért mégis.<BR>
- Látta-e, hogy a felperes karlendítést végzett?<BR>
- Nem láttam.<BR>
- Hát mit látott?<BR>
- Kérem, amikor a verekedés elkezdődött, felmentem a Gomba presszó teraszára, hogy onnan jobban lássam. De addigra vége volt, csak azt láttam, hogy a rendőrök elvezetik.<BR>
- Akkor honnan veszi, hogy karlendített?<BR>
- Egy ismerősömmel találkoztam később, ő mondta.<BR>
- Ki ez az ismerős?<BR>
- Hát... azt nem mondhatom meg, mert nem hatalmazott fel rá.<BR>
- Mástól is hallotta?<BR>
- Igen, később egy ismeretlentől. De őt sem tudom, ki volt.<BR>
- Megkeressük őket! - kiáltotta Trotty lelkesen.
<BR><BR>

Na, ennyit a karlendítésről. A híresztelés közlése egyébként jogilag azonos súlyú a tényállítással. Tehát ha azt írom valakiről, hogy "azt hallottam, hogy két anyja van", az ugyanaz, mintha egyszerűen leírtam volna az állítást. Dr. Gaudi következett.
<BR><BR>

- Ismeri Bächer Ivánnak a tüntetésről írt cikkét, ami szintén az Önök lapjában jelent meg?<BR>
- Igen.<BR>
- Meg tudja magyarázni, miért tagadja ez egyértelműen a karlendítés állítását, és miért használja a karlendítésre pont a "náci" jelzőt? Sok másféle karlendítés is van, például a római köszöntés, miért pont erre utal?<BR>
- Hát... tapasztaltam már, mi hogy zajlik egy ilyen utcai csődületben. Ahányan vannak, annyiféleképp mondják, mit láttak. Én el tudom fogadni, hogy komolyan gondolta, amit leírt. Az is lehet, hogy ez az igazság. Én a saját szememmel nem láttam...
<BR><BR>

Köszi. Ezután dr. Gaudi kérte, nevezze meg a tanút, aki látta, hogy én karlendítettem, de a tanú megtagadta.
<BR><BR>

- Tisztelt Bíróság, a tanú nem tesz eleget tanúzási kötelezettségének.<BR>
- Majd mi eldöntjük, mit akarunk bizonyítani! - rikácsolt bele Trotty.<BR>
<BR>

Az újságíró erre Judith Miller esetére hivatkozott. Ugyebár, ő volt az, aki egy amerikai újságban titkos CIA információkat közölt, majd megtagadta informátora nevének felfedését, és ezt az amerikai bíróság jóváhagyta.
<BR><BR>

- De az Amerikában volt, mi meg Magyarországon vagyunk!<BR>
- Hát igen, de ez akkor is precedens!<BR>
<BR>

Zseniális, na. Trotty is ragaszkodott hozzá, hogy nem akarják felfedni. Annyi baj legyen, eggyel kevesebb tanújuk lesz.
<BR><BR>

- Emlékszik-e rá, mit vitt a felperes a kezében?<BR>
- Nem. Hát, illetve egy táblát.<BR>
- Ön szerint a tábla felirata provokatív volt?<BR>
- A felperes maga volt az... Ez a fekete ruha, meg a rövid haj... Ő egy <I>szkinhed típusú ember.</I>
<BR><BR>

Itt felálltam, és röviden vázoltam, hogy mi az a skinhead, mi az a bonehead, és mindez hogyan bizonyítja, hogy a tanúnak fogalma sincs, minek nevez. Trotty felháborodottan kotkodácsolt.
<BR><BR>

- Szkínhed vagy mi az isten, bónhed, nem mindegy, szkinhed és kész, hát látszik rajta!<BR>
- Ön a külsőm alapján sorol engem egy politikai mozgalomhoz?<BR>
- Hát persze! Köztudomású, hogy a szkinhedek így néznek ki.<BR>
- És mit szólna, ha én azt mondanám, köztudomású, hogy a vén kommunisták meg így néznek ki, mint maga?
<BR><BR>

Na, ettől lett aztán rikácsolás!
<BR><BR>

- Micsoda, micsoda, kikérem magamnak, tisztelt Bíróság, utasítsák rendre a felperest, hogy ne sértegessen!!!<BR>
- Miért, csak maga ragaszthat rám jelzőket?<BR>
- De értse már meg, én itt nem magam vagyok, én csak egy jogi képviselő vagyok, ne a személyemet támadja! Legyen már magában annyi absztrakciós képesség, hogy egy jogi személy nem ülhet ide, ehhez az asztalhoz...<BR>
- Ön vár tőlem absztrakciós képességet, aki mindent a szótár betűje szerint akar értelmezni?
<BR><BR>

Nagy nehezen visszatértünk az ügyhöz. Trotty fordult a tanúhoz.
<BR><BR>

- Ön ismeri a felperes blogját?<BR>
- Igen.<BR>
- Olvasás után minek minősítené? Politikai szempontból értem. Jobbközép, konzervatív, <I>netán szélsőjobb??</I><BR>
- Hát... én úgy gondolom... Ő egy furfangos polóboltos, akinek az a célja, hogy gyakran nézzék a blogját.<BR>
- De milyen politikai nézetet képvisel? Erre válaszoljon: <I>szélsőjobboldali??</I><BR>
- Ööö... hát ez egy zavaros világkép. Van benne fegyverkultusz, erőszak... és zsidózás, miegymás. A Jobbiknak csinál propagandát.<BR>
- Elnézést - szóltunk közbe - hol olvasott ön zsidózást a blogban?<BR>
- Hát, ööö - felelte - erre nem készültem.<BR>
- Akkor nem tudja alátámasztani az állítását?<BR>
- Hát izé... nem. Vagyis... de!<BR>
- Tessék, idézzen.
<BR><BR>

Vad lapozgatásba kezdett, majd előhúzott egy papírt.
<BR><BR>

- A Revenge on School című játékban szerepel a következő mondat: <I>"Kapjál be mindent, te mocskos zsidó!"</I><BR>
- Az nem a blog.<BR>
- Az mindegy! Ön írta ezt a játékot, nem?<BR>
- De igen, de maga a blogról beszélt.<BR>
- Akkor is ez van benne!<BR>
- De ezt egy szereplő mondja a játékosnak. Ez olyan, mint egy irodalmi mű szereplőjének mondata alapján a szerzőt minősíteni. Ezzel az erővel Kertész Imre például antiszemita.<BR>
- És a felperes két nappal a Moszkva téri eset után közzétett egy győzelmi jelentést, hogy tizennégyezer látogatója volt!<BR>
- Ez egy tényközlés volt.<BR>
- Győzelmi jelentés!<BR>
- Ha önnek az, legyen.<BR>
<BR>

Ismét a bírónő vette át a szót.
<BR><BR>

- Mi a véleménye a felperesről?<BR>
- Hát... meg kell mondjam... mint ellenfél, el kell ismernem a tehetségét.<BR>
<BR>

Összenéztünk dr. Gaudi-Nagy Tamással.
<BR><BR>

- Elnézést! Ellenfelet mondott?<BR>
- Igen... ideológiai ellenfél.<BR>
- A vallomása elején azt mondta, elfogulatlan a felperessel szemben.<BR>
- Hát, ööö...<BR>
- Ezek szerint ön mégiscsak elfogult, az állítása valótlan volt.<BR>
- De izé... hát... de nem vagyok elfogult.<BR>
- De ha ellenfelének tekinti, akkor az. Nincsenek indulatai vele szemben?<BR>
- Ha lennének, akkor ellenséget mondtam volna.<BR>
- És az ellenfél nem ugyanaz?<BR>
- Nem. Bár egyszer... a felperes... írt nekem egy levelet... és abban médiagecinek nevezett.<BR>
- Minek?<BR>
- Médiagecinek... egy cikk kapcsán.<BR>
<BR>

Mikor? Járt az agyam. Leveleztem én ezzel itt? Aztán beugrott. A buzitüntetésről írt beszámolóban bőrfejűként említettek, igaz, név és fénykép nélkül. Akkor írtam egy levelet a főszerkesztő-helyettesnek, és megkérdeztem, ugye nem baj, ha ezek után én meg médiagecinek titulálom őket. Most elérkezettnek látta az időt a bepanaszolásomra.
<BR><BR>

- Szóval médiagecinek. Pedig a cikket nem is én írtam... de hát ez a sorsom, úgy látszik.<BR>
- Tehát ön írta a beszámolót a felvonulásról, de nem írta, hogy felperes bőrfejű lenne?<BR>
- Nem, ezt egy kolléga írta bele, az én határozott utasításom ellenére.<BR>
- De hogy lehet az, hogy Ön meg van róla győződve, és ennek hangot is ad, hogy az ilyen ruházatú emberek bőrfejűek, "szkinhed típusú emberek", ahogy mondotta, de akkor és ott pont nem gondolta így? Csak valami gonosz kolléga átírta az Ön cikkét, aki ott se volt?<BR>
<BR>

Jegyzőkönyvbe került, hogy a tanúval korábban ilyen vitánk volt. Most aztán baszhatja a pártatlanságát a médiageci típusú ember. Még magyarázott valamit, hogy attól, hogy ellentüntettem a Vér és Becsület rendezvényén, még lehetek szélsőjobboldali, mert a szélsőjobboldalon belül is vannak ellentétek, emlegette a hosszú kések éjszakáját, majd távozott.
<BR><BR>

A bírónő rövidesen újabb tanút szólított. Fiatal, csinos hölgy érkezett. Adatai felvételekor derült ki, hogy rendőr törzszászlós, és ott volt, amikor a kollégái kimentettek a tömegből.
<BR><BR>

- Jelen volt a tüntetésen?<BR>
- Igen.<BR>
- Vett már részt korábban ilyen esemény biztosításában?<BR>
- Nem, ez volt az első ilyen bevetésem.<BR>
- Itt van nálunk az eseményről készült rendőri jelentés. Az áll benne, hogy a biztosító alegység parancsnoka szóbeli eligazítást tartott, és külön felhívta a figyelmet egy esetleg érkező fekete ruhás, bakancsos fiatalemberre. Mit mondott pontosan, miért kell őrá figyelni?<BR>
- Ezt kérdezzék meg az alezredes úrtól, ő tudná pontosan megindokolni. Itt... hát... nem tudom, mi a helyes megnevezés... romák? igen, romák tartottak megemlékezést. Az úr feketében volt, tudjuk, hogy a romákból mit vált ki.<BR>
- Hallott ilyesmit, hogy a romák nem szeretik az ilyen öltözéket?<BR>
- Hát, mit mondjak. Erről nem tudok semmit. Először voltam ilyen rendezvényen. De ez különben sem jelent semmit. Hiszen én is feketében vagyok most - mutatott nadrágjára. - A parancsnok felhívta a figyelmünket, ennyi.<BR>
- Értem, tehát az öltözéke miatt hívta fel a figyelmet, mert köztudomású, hogy a romák nem szeretik a fekete öltözékű embereket, vagy a fekete öltözékű emberek a romákat...<BR>
- Én nem tudom, ki kit szeret.
<BR><BR>

Mi következtünk.
<BR><BR>

- A felperes viselkedésében észlelt-e bármi provokatívat figyelés közben?<BR>
- Nem. Azt sem láttam, mi történt.<BR>
- Előtte?<BR>
- Előtte sem volt semmi provokatív.<BR>
- Miközben elvezették, a többi résztvevő hogyan reagált? Volt olyan, aki továbbra is fenyegetően viselkedett? Vagy békésen szétnyílt a tömeg, netán picit még parázslott a dolog?<BR>
- Nem tudom, a kollégáim végezték az elvezetést.<BR>
- Úgy tudjuk, a támadók közül néhányat elsősegélyben kellett részesíteni. Miért nem látták szükségesnek ezt megvizsgálni, vagy netán bevinni őket is?<BR>
- Nem tudom. Rajtunk kívül még vagy tizenöt rendőr ott volt. Nekünk azt mondták, vigyük be, azt már nem tudjuk, mi történt utána.<BR>
- Felperes említette, hogy késsel támadtak rá?<BR>
- Nem emlékszem.<BR>
- Meg kellett akadályozni a verekedést, vagy csak egy parázsló hangulat volt, és semmi más, mire odaértek?<BR>
- Két kollégám ment elöl, én nem láttam semmit.<BR>
- Elvezetésre kaptak feladatot, azt végrehajtották semmi több?<BR>
- Igen.<BR>
<BR>

Az alperes következett.
<BR><BR>

- A rendőri jelentés szerint a személyt el kellett távolítani, ezért tanúkutatásra nem került sor. Ezek szerint lincshangulat alakult ki?<BR>
- Hát, neki sérülése volt.<BR>
- Ki kellett menekíteni, különben többet kapott volna?<BR>
- Nem tudom.
<BR><BR>

Trotty még egy kicsit elfilozofált a fekete ruha kérdésén, oda akarván kilyukadni, hogy a fekete ruha önmagában is provokáció, és felhatalmaz a ruha viselőjének meggyilkolására, mire felhívtuk a figyelmét, hogy ő maga is fekete ruhát visel, mi több, a bírónő és dr. Gaudi is. Akkor a rövid hajat emlegette, mire bemutattuk neki Tamás fejét. Ennyit erről.
<BR><BR>

A rendőrnőt elbocsátották - Trottynak sikerült az egész alegység legjelentéktelenebb tagját berángatnia - és utolsóként szólították Loydit.
<BR><BR>

- Honnan ismeri a felperest?<BR>
- A blogját olvastam régóta, aztán személyesen is találkoztunk.<BR>
- Barátok, ismerősök?<BR>
- A kettő között.<BR>
- Mi tetszett önnek a blogban?<BR>
- Hát, mikor mi.<BR>
- De mégis, pontosan.<BR>
- Nézze, majdnem két éve olvasom, ha most mindent felsorolnék, ami tetszett, itt ülünk reggelig.<BR>
- Mondaná-e az olvasottak alapján, hogy felperes náci, fasiszta vagy szélsőjobboldali?<BR>
- Nem, mert ez nem igaz.<BR>
- De ha ezt írnák róla, mit gondolna?<BR>
- Meglepődnék, mert ismerem a nézeteit, hogy megveti a nácikat. Láttam képeket, amikor egy szál magában több száz szélsőjobboldali tüntető között ellentüntetett. Ha egyetértene eszméikkel, nem tenné így kockára a testi épségét. Merem állítani, hogy nem ért egyet a szélsőjobboldali nézetekkel!<BR>
- Mik ezek a nézetek, ha meg tudja fogalmazni, ha tisztában van vele?<BR>
- Hogy pontosan milyen oldalt képvisel, minek a pártfogója, azt nem tudom, de semmiképp nem szélsőjobboldali.<BR>
- De miért pont azt mondta, hogy nem szélsőjobboldali?<BR>
- Mert ilyen rendezvényeken ellentüntetőként szerepelt, ez önmagában bizonyítja. Összeveretné magát, ha nem így lenne?<BR>
- De miért nem azt mondta, hogy nem szélsőbaloldali?<BR>
- Mert egy újság ezt akarta beállítani.<BR>
- Melyik?<BR>
- A Népszabadság.<BR>
- Honnan tudja?<BR>
- Olvastam, meg ott voltam a rendezvényen is, amiről a cikk szólt. Amikor ő maga megírta a történetet a blogban, minden rendben volt, de miután a Népszabadság megírta, fenyegetni kezdték, elpártoltak tőle a barátai, miegymás.<BR>
- Akik nácinak, fasisztának nevezték felperest, megemlítették a Jobbik rendezvényt?<BR>
- Nem, mert az a sajtó kiforgatása ellenére is elég egyértelmű volt.<BR>
- Nem ez a kérdés. Volt említés?<BR>
- Volt ilyenre is példa, de nem ez a túlnyomó.<BR>
- Ismeri-e a "cigányirtó játékot?"<BR>
- Cigányirtó játékot? Aha, igen. Volt korábban egy tévészereplése a <I>Szólás szabadsága</I> című műsorban. Ez egy régi játék, az <I>Oláh Action,</I> Amigára, egy régi géptípusra íródott. Parázs vita lett belőle, aztán sokan azt állították, ő írta.<BR>
- Volt olyan játék, amit felperes írt, és voltak benne cigányok?<BR>
- Igen, de azon nem háborodott fel senki. Egyébként vannak olyan játékok a boltokban is, amelyekben népeket kell kiirtani, például a németeket, és ezért senki sem háborog. A Revenge trilógia miatt nemhogy nem volt felháborodás, de szakmai körökben e játék nyomán ismerik, jóval régebben, mint hogy blogot írt volna.<BR>
- Mondja el, mi történt a rendezvényen, ahol Ön is jelen volt.<BR>
- Együtt érkeztünk, a Moszkva téren találkoztunk. Ő hívott, én nem tudtam, hogy táblát fog hozni. Nézőként mentem, érdekelt az ügynek a története. Ebben az öltözékben voltam, ami most van rajtam. A Fornetti bódénál álltunk, ő pogácsát és kólát vett, amikor odajött a rendőrök parancsnoka. Polgár úrként szólították, mert ismerték. Megkérték, hogy bontsa ki a táblát, mosolyogtak, mondták, hogy rendben és elköszöntek. Később sajtósok is felismerték, körülvették riporterek, fotózgatni kezdték. Ekkor én odébb mentem, nem akartam a lapokban szerepelni. A fotósok gyűrűjéből előrohant valaki, és azt kiabálta, hogy ez egy rohadt skinhead, irtsuk ki. A rendőrök leállították, elzavarták.<BR>
Odébb mentünk, a tömeg túloldalára, hogy jobban láthassuk a beszélőket, akik egy fa alatt álltak. Tamás két újságíróval, a Blikk és a Mai Lap újságíróival beszélgetett. Ekkor megint arrébb álltam, 3-4 méterre. Egyszer csak a hátam mögött elkezdtek gyűlni a romák. Egy narancssárga inges bekiabált neki, hogy mit keresel itt, takarodjál mert megkéselünk. Akkor hátrafordult, megnézte, ki szól hozzá. A romák, akik rátámadtak, négy-öten voltak. Láttam egy másikat, aki megütötte. Ő az első két-három ütésre nem is reagált, rendőrt akart hívni, de hiába. Nagyjából ennyit láttam. A mellettem elrohanó cigánynál kés volt, ezt láttam, de mire a rendőrök odaértek, eltette.<BR>
- Ez ütötte meg?<BR>
- Nem, az a narancssárga inges volt. Közben nekem is beszólogattak, hogy megölnek, megkéselnek. Megjöttek a rendőrök, kimentették. Két-három roma fiatal követte, még mindig ordibálták, hogy meg kell ölni az ilyet. Kérdeztem a rendőrnőt, mi lesz, mondta hogy a kapitányságra viszik, de nem valószínű h előállítják. A rendőrök mondták, hogy jobb lesz, ha elmegyek innen, mielőtt engem is megtámadnak. Mire gyalog felértem a kapitányságra, ott volt egy mentőautó, ellátta a sérülést, majd mindketten elköszöntünk és távoztunk.<BR>
- Történt-e valami, amit provokációnak lehet minősíteni? Tett, mondott-e olyat?<BR>
- Nem, amit az újság írt, hogy náci karlendítést tett volna, abszurdum. Egyik kezében tábla volt, a másikban kólásüveg, így elég nehéz, meg egyébként sem tett volna ilyesmit a nézetei miatt. A karlendítés egyébként is köszöntés, kinek köszönt volna így?<BR>
- Amikor maga bejött a terembe, felperes miért lendítette a karját?<BR>
- Intett nekem, köszöntött.<BR>
- Karlendítéssel? Ez nem náci karlendítés volt?<BR>
- Ezzel az erővel egy "szevasz papa" karlendítés is náci karlendítés.<BR>
- De miért nevetett?<BR>
- Mert ha az embernek poénkodnak, elneveti magát. Ragozzuk még ezt?<BR>
- Igen. A tömegben is ezt csinálta esetleg?<BR>
- Kizárt, a táblával nem. Ugyanúgy, ahogy az ember nem sértődik meg egy rendőrviccre, egy postásviccre, úgy ezt se kell komolyan venni. Felperes viccelt.<BR>
- A György Péterrel készült műsort látta?<BR>
- Láttam.<BR>
- Ott felperes mit képviselt, miért hívták meg?<BR>
- Sokat nem tudok, azért hívták, mert ebből az <I>Oláh Action</I> játékból parázs vita volt. György Péter úgy gondolta, őt annyira megbántotta a dolog, h ezért neki fel kell jelentenie valakit. Tamás erről a blogban kifejezte a véleményét. György Péter ezt úgy adta elő, hogy Tamás őt lezsidózta, ami nem igaz.<BR>
- Hogyan?<BR>
- Ezt nem tudom pontosan, mert nem emlékszem a szóra.<BR>
- Valami félreértés folytán?<BR>
- Igen. De ezután György Péter máshogy tálalta a helyzetet. Érdekes, hogy a <I>Szólás szabadsága</I> címet viselő műsorban György Péter egyszerűen közli, hogy "én nem hallgatom meg magát, nem hagyom szóhoz jutni", mert ez nem a <I>Belefojtom a szót</I> című műsor. GYP kezdte ezt a monológot, Tamás végighallgatta, de nem tudott válaszolni, mert mind Friderikusz, mind György Péter folyton közbevágtak. Igazából ez elég félresikerült műsor volt.<BR>
- És mit akart mondani?<BR>
- Ezt megfogalmazta a blogjában, de ez hat-nyolc oldal volt, ezt nem lehet egy percben előadni.<BR>
- Jó, de ha megpróbálná...<BR>
- A konkrét mondat, ami félbeszakadt: "A cigányok 70-80 százaléka..." Az írásban benne volt a mondat második fele, hogy "nem bűnöző", de ezt nem hagyták befejezni. Ezt dr. Póczik Szilveszter művére hivatkozva közölte.<BR>
- De mi volt, ami György Péter ezen reakcióját kiváltotta?<BR>
- ő úgy gondolta, megvannak azok a személyek, szervek, akiknek a dolga ilyen helyzetek megoldása. Nem gondolom, hogy György Péternek van köze lenne ehhez az ügyhöz. Ha egy roma szervezet felemeli a szavát az <I>Oláh Action</I> miatt, megértem. Én is rossz néven vennék egy magyarirtó játékot.<BR>
- Tehát azt kifogásolta, miért nyilatkozik a romák nevében?<BR>
- Igen, itt igazán a fontoskodással van baj.<BR>
<BR>

A felperesi oldal következett, azaz mi.
<BR>
<BR>

- Felolvasnék egy 3 mondatos levelet - mondta Tamás, és felolvasta Janovszky Zsolt, a II. kerületi Új Generáció elnökének nekem írt levelét, melyben elítélte az engem ért támadást.<BR>
- Objektív meglátás, úgy történt, ahogy leírta. Érdekes, hogy pont a tüntetés egyik szervezője írta. Ha ő ezt írja, nincs miről beszélni.<BR>
<BR>

Trotty emelkedett szólásra.
<BR><BR>

- Azt a Népszabadságban olvasta, hogy a felperes írta a játékot?<BR>
- Régen olvastam, ezért nem tudok válaszolni. Nem tudom idézni, mert megcáfolható lenne.<BR>
- Mi az hogy megcáfolható? Ön azt mondta...<BR>
- Kérem, én nem tanulok meg cikkeket fejből.<BR>
<BR><BR>

Trotty előkaparta a cikket, és felolvasta a következő részt: <I>"A tüntetést egy kisebb incidens zavarta csak meg. "A cigányokat bántani tilos" - feliratú táblával a tömegbe keveredett a Tomcat néven elhíresült szélsojobboldali provokator, aki pár hónapja azzal okozott botrányt, az internetre kirakott egy "cigányölo" játékot."</I>
<BR><BR>

- No, ez alatt mit kell érteni? Hogy felrakta? Nem szaknyelven!<BR>
<BR>

Loydi szaknyelven elmagyarázta, mi az a feltöltés, és miért nem azonos a linkeléssel. Trotty nem értette. Elmagyarázta még egyszer, de ekkor már pláne nem értette. A végén már vörös fejjel üvöltött, hogy ezt magyarázzák meg neki, és az összes jelenlevő hasonlatokat keresett neki, de a helyzet reménytelen volt.
<BR><BR>

- Mindegy! Mindegy!!! Tevőlegesen részt vett a terjesztésében, ez a lényeg!<BR>
- Nem... Hadd magyarázzam el.<BR>
- Kéne lassan egy nyugtatólövedék - jegyeztem meg.<BR>
- A Mein Kampfot például nem én írtam. De ha megírom valahol, hogy ebben és ebben a könyvtárban megvan, akkor bárki odamehet és elolvashatja. Érti, nem én írtam, nem én tettem elérhetővé, csak tudom, hol van. De tőlem függetlenül a könyvtár akár ki is dobhatja, és akkor nem ér semmit az általam adott információ...<BR>
- De a Mein Kampf nincs fent az Interneten! - vágott közbe diadalmasan Trotty.<BR>
- De fent van - feleltük kórusban.
<BR><BR>

Trotty feladta. Inkább visszatértünk a szélsőjobboldaliság kérdésére. Kérdezte, miért hiszi Loydi, hogy nem vagyok szélsőjobboldali, a két nácitüntetésen kifejtett tevékenységemből vezeti le?
<BR><BR>

- Ebből is. Többek között.<BR>
- Ez az ember ugyanazt csinálja egyszer a melegek, egyszer a cigányok tüntetésén. Tud arról, hogy egy... tojásdobáló gépet épített a Lánchídra a legutóbbi felvonuláson?<BR>
- Naná!<BR>
- De az nem működött, ugye?<BR>
- Így van.
<BR><BR>

Releváns kérdések, na.
<BR><BR>

- Miért nem működött?<BR>
- Mert elromlott.<BR>
- Ilyennel kellett volna beindítani, valami ilyennel? - recsegte Trotty a mobiltelefonját lóbálva.<BR>
- Hát, ez hasonlít egy távirányítóra, de mit akar ezzel?<BR>
- Akkor most ezt hová tegyük?!<BR>
- Tegye, ahová akarja!<BR>
<BR>

Röhögés, csak Trotty nézett továbbra is gyomorbajos arckifejezéssel.
<BR><BR>

- Kérem, ez a válasz, ez a válasz! - méltatlankodott. - Ebben a relációban az nem is jutott eszébe, hogy akkor ő most mi? Ha nem szélsőjobb, és nem szélsőbal?<BR>
- Mi van, ha valaki pártfüggetlen?<BR>
- És eszmefüggetlen?<BR>
- Én tagja vagyok egy olyan szervezetnek, a polgárőrségnek, ahol feltétel, hogy pártfüggetlen és eszmefüggetlen legyek.<BR>
- Tehát ő pártfüggetlen?<BR>
- Igen.<BR>
- Az imént említette, hogy nem szereti, ha a magyarságára mit is mondanak... mit is?<BR>
- Ez jó kérdés.<BR>
- Jó kérdés, de mi?<BR>
<BR>

Itt már senki sem értette, mit hablatyol az öreg.
<BR><BR>

- Felperes az imént azt mondta, a karlendítés poénkodás volt. Az nem jut eszébe, hogy a Moszkva téren a megjelenését, ruházatát nem vették poénnak, nem volt humorérzékük?<BR>
- Ha félreértették is, az se ad okot, hogy késsel rontsanak neki. És egy újságírónak se, hogy hazudjon. Például ilyeneket, hogy bilincsben vitték el, amikor a fényképeken látszik, hogy zsebre van téve a keze.<BR>
- Ezt a Népszabadságban olvasta?! - csapott le Trotty.<BR>
- Hát...<BR>
- Ez az index.hu-n volt - szóltam közbe - a tanú rosszul emlékszik.<BR>
- Na ugye! Na ugye! - diadalmaskodott az öreg. - Hát akkor miket hord itt össze?<BR>
- Erre rosszul emlékeztem.<BR>
- Na ugye!
<BR><BR>

Előkotorta a rendőri jelentést.
<BR><BR>

- Ebben az áll, hogy testi kényszert alkalmaztak. Ezek szerint mégiscsak megbilincselték.<BR>
<BR>

Loydi elmagyarázta, mi az a testi kényszer. Ez nem csak bilincselés lehet, lényegében ez akár az is lehet, hogy a rendőr valakit kézen fogva vezet. Trotty meglepően hamar rájött, hogy egy polgárőrt hiába akar csőbe húzni a kényszerítő intézkedések definícióival, témát váltott.
<BR><BR>

- Látta a felperes polóját?<BR>
- Nem emlékszem rá.<BR>
- Volt rajta felirat?<BR>
<BR>

A tárgyalás legelején tisztáztuk, mi volt ráírva a polóra, és miért éppen az. Trotty már nem tudott kínjában mit kérdezni.<BR>
<BR>

- Nem emlékszem.<BR>
- De volt ráírva valami?<BR>
- Mondom, nem emlékszem!
<BR><BR>

Trotty dühösen lecsapta az iratokat és kifakadt.
<BR><BR>

- Kérem, tisztelt Bíróság, ez a tanú érdektelen! A barátja mellett tart védőbeszédet, és nem válaszol.<BR>
- Ügyvéd úr, kérem, magában elemezze a vallomást - mondta a bírónő. - A mérlegelést bízza a bíróságra, ha kérhetem.<BR>
<BR>

A bírónő magnóra vette a vallomást. Trotty elégedetten vigyorgott, amikor említette, hogy a tanú összekeverte az Indexen olvasottakat a Népszabadságban írottakkal. Legyen neki gyereknap.
<BR><BR>

Bár az alperesnek gyakorlatilag egyetlen állítását sem sikerült megvédenie, újabb tárgyalás kitűzését kérték, hogy további tanúkat hallgassanak meg. Két népszabadságos még szeretné elmondani, hogy annyi karlendítést láttak, mint az istennyila, továbbá szeretné hallani a biztosító rendőrök parancsnokát, valamint természetesen György Pétert, a nagy nácivadászt. Hát, ha akarja, hívja őt is. Szedelődzködtünk és mentünk. Következő tárgyalás január 31-én.
</P>


<HR>

<TABLE WIDTH=100% CELLPADDING=0 CELLSPACING=0 BORDER=0>
<TR>
<TD WIDTH=50%>
<FONT FACE="Verdana,Arial,sans- serif" SIZE=1>
<A HREF="20051110.html">
<B>&lt;&lt; előző droid</B>
</A>
</TD>
<TD WIDTH=50% ALIGN=RIGHT>
<FONT FACE="Verdana,Arial,sans- serif" SIZE=1>
<A HREF="20051112.html">
<B>következő droid &gt;&gt;</B>
</A>

</TD>
</TR>
</TABLE>


</BODY>
</HTML>

