<HTML>
<HEAD>

<STYLE type="text/css">	

body {  
        scrollbar-face-color:         C57575;
        scrollbar-highlight-color:    B8B8B8;
        scrollbar-3dlight-color:      C57575;
        scrollbar-darkshadow-color:   5C0C21;
        scrollbar-shadow-color:       90374C;
        scrollbar-arrow-color:        000000;
        scrollbar-track-color:        2F1724;
}

</STYLE>


<SCRIPT LANGUAGE="JavaScript">

function preloadimages() {

    menu01_off=new Image(); menu01_off.src="pic/blog_off.gif";
    menu01_on=new Image(); menu01_on.src="pic/blog_on.gif";
}

function openbigwindow() {

   window.open('../../nagykep.html?filename='+document.bigpic, 'nagykep', 'status=no,scrollbars=no,noresize,width='+String(document.wdth)+',height='+String(document.hght));

}

function callframes() {
  if (window.parent.location.href == window.location.href) {
     parent.location = '../../index.html?loadpage='+window.location.href;
  }
}


function gotourl(dirname) {
  s = String(document.location);
  n = String(document.location);
  if (s.indexOf('#')!= - 1) { s = s.substr(0, s.length- 1); }
  s = '../'+dirname+'/' + s.substr(s.length- 13, 13);
  if (n.indexOf('mai')!= - 1) {
     if (dirname == 'blog') { s = '../blog/maiblog.html'; }
     if (dirname == 'balfasz') { s = '../balfasz/maibalfasz.html'; }
     if (dirname == 'level') { s = '../level/mailevel.html'; }
  }
  return(s);
}

function setfont() {

  s = window.parent.location.href;
  if (s.substr(s.length- 16, 16) == 'index_blind.html') {
     document.write('<FONT FACE="Verdana,Arial,sans- serif" SIZE=2>');
  }
  else {
     document.write('<FONT FACE="Verdana,Arial,sans- serif" SIZE=1>');
  }

}

</SCRIPT>

</HEAD>
<BODY ONLOAD="callframes(); preloadimages();" BGCOLOR="#2F1724" TEXT="#ACAFC4" LINK="#AAAAAA" ALINK="#888888" VLINK="#888888" LEFTMARGIN=10 TOPMARGIN=0 RIGHTMARGIN=10>

<SCRIPT LANGUAGE="JavaScript">
  setfont();
</SCRIPT>

<P ALIGN="JUSTIFY">
<B>DROID-460</B><BR>
2005.10.10.
<BR><BR>
<A HREF="#" ONCLICK="document.location=gotourl('blog');">blog</A>&nbsp;&nbsp;
droidzóna&nbsp;&nbsp;
<A HREF="#" ONCLICK="document.location=gotourl('level');">levrov</A>

<P ALIGN="justify">

Évek ködös távolából fel-felrémlik néhány régi munkahelyem, melyeken nem sok időt töltöttem, de annál több droiddal futottam össze. Szó volt már itt, e blog hasábjain a Szamárcsöcs Intervision, Faszom Technologies és Lófasz Rt fedőnevek mögé bújtatott multicégekről, melyek egytől egyig a dilettáns vezetés és a trendeknek való görcsös megfelelési kényszer jellemzett, ahelyett, hogy mondjuk termeléssel és más haszontalanságokkal ütötték volna el a csődbemenetelig hátralevő időt. A minap eszembe jutott, hogy volt szerencsém egyszer egy nagy-nagy mobilkommunikációs szolgáltatónak is dolgozni. Nevét ezúttal is fedje homály - bár nincs olyan nagy választék ilyen cégekből - s hagyományainkat követve legyen a fedőneve mondjuk Bélgáz Telecom.
<BR><BR>

Igazából fogalmam sincs már, hogy keveredtem a Bélgáz közelébe, mint szabadúszó grafikus és programozó. Valami olyasmivel indítottuk együttműködésünket, hogy ők Java alapú játékprogramot akartak készíttetni, én meg egy haverral, Strepto-val, az Astral neves demócoderével kettesben meg tudtam ezt oldani, így az üzlet megköttetett. Kezembe nyomtak két Nokia 3410-es maroktelefont, hogy nesze, erre csináljatok valamit, aztán majd meglátjuk. Így lettünk <I>outsourcing partnerek,</I> ami ugyanazt jelenti, mint a <I>gebines,</I> csak trendibb szó. Én, mint a régi klasszikus játékprogramok elkötelezett híve, egy egykor Atari VCS-en futó játékot, a <I>Berzerk</I>-et szemeltem ki feldolgozásra, lévén egyszerű, élvezetes, s ugyanakkor könnyen leprogramozható. Én egyszer már megcsináltam Flashben, még 2001-ben, nem nagy ügy. Tessék.
</P>
<CENTER>

<OBJECT NAME="berzerk" classid="clsid:D27CDB6E-AE6D-11cf-96B8-444553540000" codebase="http://download.macromedia.com/pub/shockwave/cabs/flash/swflash.cab#version=5,0,0,0" WIDTH=320 HEIGHT=200>
<PARAM NAME=movie VALUE="20051010.swf"> <PARAM NAME=quality VALUE=high> <PARAM NAME=bgcolor VALUE=#000000> <EMBED src="20051010.swf" quality=high bgcolor=#000000  WIDTH=320 HEIGHT=200 TYPE="application/x-shockwave-flash" PLUGINSPAGE="http://www.macromedia.com/shockwave/download/index.cgi?P1_Prod_Version=ShockwaveFlash"></EMBED>
</OBJECT>

</CENTER>
<P ALIGN="justify">

A feladat a kis emberkével kijutni a labirintusból, miközben a robotok felénk gyalogolnak, és ha egy vonalba érnek velünk, lőnek is. Nem túl okosak, mert csak vízszintesen és függőlegesen haladnak, igyekezvén egy vonalba kerülni az emberkével. A falak elektromossággal töltöttek, és ha sikerül ügyes helyezkedéssel nekigyalogoltatnunk egy-két robotot, vagy belecsalogatnunk őket társaik tűzvonalába, bonyolultnak látszó bekerítésből is kitörhetünk. Persze nem árt vigyázni, nehogy a robotok szívassanak meg bennünket egy szerencsés felállással, esetleg nehogy a falhoz érjünk, mert az nekünk se jó. Ja, és igyekezzünk gyorsan kijutni, különben megjelenik a robotok főnöke, egy szellemszerűen lebegő, vigyorgó fej, ami falakon, robotokon keresztülhaladva igyekszik felénk, és nem lehet kilőni. No igen, nem túl összetett játék, de 1979-ben ez is nagy dolog volt, és őszintén szólva mindmáig jobban élvezem, mint egyes modern játékcsodákat. Hát akkor tegyük ezt át mobiltelefonra!
<BR><BR>

Egyszerű feladat, gondoltam én, a naiv grafikusi agyammal, Strepto pedig heteken át szentségelt. A Nokia 3410-es ugyanis mindenféle célra gyakorlatilag alkalmatlannak bizonyult. A nagy elánnal reklámozott Java támogatás csak a szoftveres emulátorban működött úgy-ahogy, a telefon maga az utasításkészlet felét sem ismerte, példának okáért - programozók, röhögjetek - nem volt benne a Java nyelvben megszokott automatikus memóriafoglalás, de <I>malloc()</I> vagy hasonló parancs sem. Következésképp a memóriachip kizárólag ballasztként szolgált benne, mert abban adatot elhelyezni nem lehetett. Strepto végül tömbök alkalmazásával emulált memóriát, ami kurva lassú volt, de legalább működött. Ráadásképpen nem volt két 3410-es, ami ugyanazt a programot ugyanúgy futtatta volna. Még két azonos firmware-verziójú készülék működése is eltért! No mindegy, hetekig mesélhetném a szakszöveget, amin a beavatottak szétröhögik magukat, inkább térjünk vissza a Bélgáz Telecom történetére.
<BR><BR>

Kész lett végre a játék, a juppik elpöcsöltek pár hetet a cím kitalálásával, majd végre kikerült a megfelelő WAP oldalra. Hurrá! De mindössze valami harmincezer forintot kaptunk az egész havi szopásért, ugyanis a cég "nagylelkűen" levonta a díjazásunkból a telefonról küldött SMS-ek árát. Állítólag ezt még a vezérigazgatónak is ki kell fizetnie. Marha jó... Strepto ezek után megüzente, hogy dugják a seggükbe a 3410-esüket, ő többet nem fejleszt Javát erre a szarra, de ennyi pénzért másra se. Felvetettem ugyan néhány új játékötletet - <I>Moon Patrol, Wizard of Wor, Barbarian</I> feldolgozások - de mindhiába. A cégvezetőség ekkor már másban látott fantáziát...
<BR><BR>

Apropó, tudjátok, miért vannak ma játékok a mobiltelefonokban? Ezt egy finn Nokia-alkalmazott ismerősöm mesélte. Úgy 1997 körül jelent meg az első programozható mobiltelefon, és az egyik Nokia-programozó szabadidejében összedobott egy egyszerű kis játékot rá. Ez lett később a <I>Kígyó</I> fedőnevű Nibbles-klón. Bemutatta a főnökének, de az jól lebaszta, hogy micsoda komolytalanság ez, hiszen a mobiltelefon a <I>megfontolt, komoly döntéshozók</I> munkaeszköze, akik nem fogják kvarcjátéknak használni, szedtevette. Pár nap múlva ugyanez a főnök valami értekez... izé, meetingre volt hivatalos, ahová magával vitte ezt a telefont, és az asztal alatt játszott vele, amíg az aznapra rendelt nagyokos kifejtette a grafikonjait. A meeting után azonnal beterjesztette újítási javaslatként, hogy tegyenek játékokat a telefonokba, mert az milyen jó. Na, azóta van ilyen, örüljünk.
<BR><BR>

Visszatérve a Bélgáz Telecom történetére, a Java játék ugyan tetszett nekik, de most valami mást akartak. Egy napon elém löktek egy WAP-os címet, hogy nézzem meg, milyen jópofa szöveges kalandjátékot írt nekik egy külsős munkatárs. Megnéztem, hát, nem kellett volna. Ilyen szánalmas szemetet azóta se láttam. A lapozgatós kalandjátékokat idéző műben egy Moni nevű topmodell szerepébe bújhatott a játékos, és "kipróbálhatta", milyen e minőségében körülutaznia a világot. Hogy nézett ez ki? Megpróbálom fejből idézni.
<BR><BR>

[Ide tessék elképzelni valami vérprimitív "illusztrációt"]
<BR><BR>

<I>
Megérkezel Rómába. A repülőtéren fotósok hada fogad, csattognak a vakuk, míg a drága limuzinhoz vonulsz. Az autó a város legdrágább szállodájába repít. Hamarosan a szobádban vagy. Mit teszel?
<BR><BR>

- Lepihensz a fárasztó utazás után?<BR>
- Lemész a bárba?<BR>
- Körülnézel a városban?<BR>
</I>
<BR><BR>
Na, mondjuk menjünk le a bárba.
<BR><BR>
<I>
A bár elegáns, halk zene szól, a férfiak megbámulnak. A pincér az asztalodhoz siet, kaviárt és pezsgőt ajánl, avagy osztrigát. Mit szeretnél?
<BR><BR>
- Kaviárt és pezsgőt<BR>
- Osztrigát<BR>
</I><BR>

Na, mondjuk legyen kaviár.
<BR><BR>

<I>
A kaviár friss, fekete, és nagyon ízletes. A pezsgőtől jó kedved lesz. Mit szeretnél tenni?
<BR><BR>
- Lepihensz a fárasztó utazás után?<BR>
- Körülnézel a városban?<BR>
</I><BR>

És így tovább. Igazi kalandjátékokon felnőtt olvasóim tévednek, ha azt feltételezik, hogy Monival előbb-utóbb történik valami, például elrabolják. A játékban semmi sem történik. Moni kalandjai hetenkénti folytatásokban jelentek meg, mindegyik csupán két-három lépés hosszúságú volt, elágazás nélkül, nehogy megterhelje a játékos agyát. Hát ki játszik ezzel a szarral, kérdeztem valakit a cégnél, ezt komolyan gondoljátok?
<BR><BR>

- Persze, ez egy nagyon népszerű játék!<BR>
- Ez??<BR>
- Igen, nézd meg a látogatási statisztikát! Több tízezer találatot kap naponta!
<BR><BR>

Több tízezer? Hiszem, ha látom, ennyi a legnagyobb hírportáloknak van! A pasas erre elém kanyarított egy papírlapot, rajta a webstatisztikával.
<BR><BR>

- De hiszen ez csak napi tíz-tizenkét találatot (unique hit) mutat!<BR>
- Nem, ne azt nézd! Ott van ni: Total Hits. Ma például tizenkilencezer!<BR>
- Au...<BR>
<BR>

Nem kívántam felvilágosítani, hogy az Total Hits az összes létező adatlekérést méri, amiből egy-egy látogató akár több ezret is csinál, míg az Unique Visitor jelenti a valós számot. Mindegy, a grafikon ebből készült, és a meetingen lehetett ájuldozni, hogy micsoda népszerűség van itt. Beszarás...
<BR><BR>

- Hát, szóval mi ezt a Monit szeretnénk továbbfejleszteni a segítségeddel.<BR>
- Ezt? Minek??<BR>
- Szeretnénk, ha segítenél a készítőjének a munkájában.<BR>
<BR>

Aztán elmondta, ki is ez a titokzatos készítő. Egy paksi gimnazista gyerek! Hogy került ez Magyarország egyik vezető mobilkommunikációs cégéhez tartalomfejlesztőként? Nos, odahaza összegányolt egy testtömegindex-kiszámító programot Java nyelven, és elájult magától, nem tudván, hogy ez nagyjából egy programozói tanfolyam első hetének tananyaga. A programot bevitte egy helyi Bélgáz üzletbe, hátha megveszik jó pénzért. Azok persze csak néztek rá, ahogy a droidokra szokás, de mivel a droid erősködött, hogy ő pedig hasznos lesz a cégnek, hát adtak neki egy budapesti telefonszámot. A túloldalon történetesen egy másik droid ült, aki azonnal lecsapott a "fantasztikus tehetségű fiatalemberre", és lehetőséget adott neki képességei kibontakoztatására. Hát, nem bontakozta túl magát.
<BR><BR>

- Ugye nem gondoljátok komolyan, hogy ennek még folytatást akartok?<BR>
- De, de, akarjuk.<BR>
- És én mit csináljak?<BR>
- Hát, ezt meg kellene beszélni a sráccal.<BR>
<BR>

Felhívtuk telefonon, kihangosítottuk. A túloldalon egy enervált hang jelentkezett, az egyik menedzser beszélt vele.
<BR><BR>

- Gipsz Jakab...<BR>
- Szervusz, én vagyok, tudod, a Bélgáz Rt-től...<BR>
- Áh, igen, tudom... na, mondjad - felelte a csóva unottan, mint valami sztár.<BR>
- Hátszóvalkérlek, szóval itt van mellettem egy kolléga, aki korábban már írt nekünk játékprogramot, és hát arra gondoltunk, most megbeszélhetnétek, mi hogy legyen, és izé...<BR>
- Hmm, hát jó, add ide.<BR>
<BR>

Közelebb húztam a telefont.
<BR><BR>

- Helló, Tomcat vagyok. Te írtad a Monit?<BR>
- Áh, hát igen, én írtam...<BR>
- Tulajdonképpen minek?<BR>
- Hát, tudod, ez a Moni valójában egy osztálytársnőm, hehe, érted...
<BR><BR>

Aha, értem. Anyuka komplexusos pici fia.
<BR><BR>

- És most tulajdonképpen mit akarsz ebből csinálni?<BR>
- Ó, hát rengeteg tervem van, például egy új Moni-sorozat, meg esetleg egy másik, amiben... bár nem tudom, te mennyit tudsz a kalandjáték-tervezésről, csináltál már ilyesmit? Mert szívesen elmagyarázom.<BR>
- Lehet, hogy nem hallottad. Tomcat vagyok.<BR>
- Tessék?<BR>
- Mondom Tomcat vagyok. Revenge trilógia, mond valamit?
<BR><BR>

Kis csend.
<BR><BR>

- Iiigen... te írtad?<BR>
- Igen.<BR>
- Ööö...<BR>
- Na, akkor most elmondom, miről fog szólni az új játék.
<BR><BR>

Igazság szerint nem tudom, miért hitték, hogy nekem ezzel a pojácával kellene együtt dolgoznom, s végül nem is lett belőle semmi. Helyette beadtam egy írásos szakvéleményt a cégnek a jelenleg követett fejlesztési irányok tarthatatlanságáról, és javasoltam egy új WAP-os kalandjáték-engine elkészítését. Abban maradtunk, hogy megrendelik, de közben Gipsz Jakab is megcsinálja a Moni következő részét, aztán majd meglátják, melyik lesz jobb. Felőlem...
<BR><BR>

Az általam fejlesztett kalandjáték-motor tulajdonképpen nem is volt motor. Egy Delphiben írt PC-s program volt, amiben egy 20x20 mezőre osztott négyzetrács jelent meg. A négyzetekbe egy labirintus "alkatrészeit" lehetett bepakolni: egyenes folyosó, kanyarok, elágazások. Az útvesztőben szobákat is el lehetett helyezni. A program egy rakás WML file-t, azaz WAP dokumentumot generált kimenetként, amit fel lehetett rakni a szerverre, és ezzel kész is volt a játék. A játékos a mobiltelefon képernyőjén a labirintus egy háromszor három mezőnyi darabját láthatta, s navigálhatott, amerre akart, keresve a szobákat. Egy szobába lépve a játék átváltott szöveges kalandra, feladatokat kellett megoldani, jelszavakat megszerezni, hogy a játékos mindenféle Bélgáz-ajándékokhoz juthasson. A megfelelő telefonszámra SMS-ben elküldött jelszóért feltöltőkártyát, ajándéktárgyakat lehetett nyerni. Meglehetősen egyszerű programozási feladat volt, pár nap alatt meg is csináltam, és a cég ki is fizette - pénzügyekben nagyon megbízhatóak voltak. Azt is vállaltam, hogy minden héten összeállítok egy új labirintust, persze szintén külön díjazásért.
<BR><BR>

A program átvétele után felhívott engem az ügyeletes főmuksó.
<BR><BR>

- Te, figyelj csak, nem lehetne kisebb a labirintus?<BR>
- Hát, végül is lehet, nem muszáj az egész pályát kitölteni.<BR>
- De egészen kicsi kellene. Mondjuk egy folyosó lenne az egész, egy szobával.<BR>
- Hogyhogy egyetlen folyosó?<BR>
- Nehogy eltévedjen a játékos.<BR>
- A labirintusnak nem ez a lényege?<BR>
- Hát, igen, de a kudarc elveszi a játékos kedvét.
<BR><BR>

El ne felejtsem: a cég elsődleges célja sosem az volt, hogy a telefonjukkal játszani vágyóknak értelmes és izgalmas játékokat kínáljon, hanem azokat tekintették célközönségnek, akik nem akartak játszani, nem értették a játékokat, és hülyék is voltak hozzá.
<BR><BR>

Pár nappal később megint hívott a főelvtárs.
<BR><BR>

- Figyelj, nem lehetne a labirintust átalakítani? Hogy ne ilyen fantasy témájú legyen?<BR>
- Dehogynem, hiszen azt írunk a szöveges részekbe, amit akarunk.<BR>
- Akkor jó. Kéne belőle csinálni egy Big Brother-játékot.<BR>
- Hogy micsodát?<BR>
- Tudod, most szponzorai lettünk a Big Brother-nek.<BR>
- Jó, és?<BR>
- Olyan labirintus kellene, ami a Big Brother-höz kapcsolódik.<BR>
- Mi sem egyszerűbb: ott a program, ott a leírás is hozzá, percek alatt megcsinálhatjátok.
<BR><BR>

Meg is csinálták. Maradt az egy folyosó és egy szoba. A szobába belépve a Big Brother-rel kapcsolatos kérdésekre kellett válaszolni, hogy a játékos "bejuthasson a Villába." Persze csak képletesen. Szóval ha a kedves júzer meg tudta mondani, hogy ezen a héten ki kit szopott le, ki hugyozott az állóvázába, és kinek pöttyös a segge, a képernyőn megjelent a büszke <I>"Gratulálunk, bejutottál a Big Brother villába!"</I> felirat. Ha nem, akkor meg nem. Izgalmas játék, mi? Na, hát ezt sikerült alkotniuk.
<BR><BR>

E kitűnő munka után természetesen elkönyvelték, hogy a labirintusos játék nem érdekli a felhasználókat, és ejtették a dolgot. Helyette egy kicsit visszatértünk a Java játékok kérdéséhez. A cég rövid ideig a Ferencváros szponzora lett, és bekértek tőlem néhány ötletet a Fradival kapcsolatos játékokhoz - Strepto barátom <I>Metróbontó</I> című javaslatát nem díjazták - majd még egy kicsit ötleteltünk, aztán eltávozott a cégtől a tartalomfejlesztők főnöke, és az egész részleg gyakorlatilag elsorvadt. Természetesen Moni kalandjainak menetrend szerint megjelent a következő része, és azóta nyilván lyukat kellett fúrni a tetőn, hogy elférjen a látogatottsági grafikon. Az átlagember meg lassan lemond a mobiltelefonos játékokról, mivel a nagyokos juppik évek óta szarral árasztják el a piacot, és az épkézláb ötletek nem minősülnek trendinek. De szerencsére a Big Brother is megszűnt.
</P>

<HR>

<TABLE WIDTH=100% CELLPADDING=0 CELLSPACING=0 BORDER=0>
<TR>
<TD WIDTH=50%>
<FONT FACE="Verdana,Arial,sans- serif" SIZE=1>
<A HREF="20051009.html">
<B>&lt;&lt; előző droid</B>
</A>
</TD>
<TD WIDTH=50% ALIGN=RIGHT>
<FONT FACE="Verdana,Arial,sans- serif" SIZE=1>

<B>következő droid &gt;&gt;</B>
</A>

</TD>
</TR>
</TABLE>


</BODY>
</HTML>

