<HTML>
<HEAD>

<META content="Tomcat's T-shirt Blog" name=description>
<META content="t-shirt tshirt poló póló polo trikó vicces humor ajándék ruha" name=keywords>
<META content=all name=robots>

<TITLE>Segítsetek Szurtosnak!</TITLE>

<SCRIPT LANGUAGE="JavaScript">
function openbigwindow() {
   window.open('nagykep.html?filename='+document.bigpic, 'nagykep', 'status=no,scrollbars=no,noresize,width='+String(document.wdth)+',height='+String(document.hght));

}
</SCRIPT>

</HEAD>
<BODY BGCOLOR="#2F1724" TEXT="#ACAFC4" LINK="#AAAAAA" ALINK="#888888" VLINK="#888888" TOPMARGIN=20 LEFTMARGIN=20 RIGHTMARGIN=20>

<FONT FACE="Verdana,Arial,sans-serif" SIZE=2>

<P ALIGN="justify">
Szurtos története 2 hónapja kezdődött, amikor a kutyás fórumra
felírta egy lány, hogy a Cora előtt látott egy csontsovány,
sebes, iszonyatos állapotban lévő kutyát, akin alig volt szőr és
le sem tudott ülni, úgy fájt a hátsó fele. Sikerült kinyomozni,
hogy Szurtos (így neveztük el őt) hol lakik és az utolsó
pillanatban sikerült őt kimenteni abból a pokolból, ahova kb. 1
éve született. Az utolsó pillanatban, mert amikor odaértünk,
Szurtos több sebből vérzett, a gazdája fejszével próbálta
agyonverni, de a kutya - bár láncon volt, mint mindig  - elugrált
előle így több csapás is érte, bár egyik sem volt súlyos. Csak
elugrált, de nem fordult szembe ezzel a  szörnyeteggel, pedig
joggal megtehette volna. Azóta sem fedeztük fel az agresszivitás
morzsáját sem benne.
<BR><BR>

Szurtos nagyon félt, de egy pillanatra sem jutott eszébe, hogy
védekezzen, hagyta, hogy felnyaláboljuk és betegyük az autóba Az
Állatorvosi Egyetemen is csöndes döbbenettel fogadták a sokat
látott orvosok. Elkezdődtek a vizsgálatok, aminek során a
krónikus éhezésen túl vérszegénységet, autoimmunrendszeri
gyengeséget, az egész testre kiterjedő szőrtüszőatka gyulladást
diagnosztizáltak (hogy a fontosabbakat említsem). Kérdésünkre
csóválták a fejüket és 50% esélyt adtak a kutyának.
</P>

<CENTER>
<A NAME="1">
<A HREF="#1" ONCLICK="openbigwindow();" ONMOUSEOVER="document.bigpic='szurti_1_big.jpg'; document.wdth=640; document.hght=480; return true;" ONMOUSEOUT="window.status=''; return true;">
<IMG SRC="szurti_1.jpg" BORDER=0></A>
</CENTER>

<P ALIGN="JUSTIFY">
Amint elvihető állapotba került, gondos ideiglenes befogadók
vették magukhoz, a rendes gyógyszerek mellett homeopátiás kezelést
is kapott és ivartalanításon is átesett.
<BR><BR>

Az első idők nehezek voltak, Szurtos lelke romokban hevert, el
sem tudta képzelni és nem értette, hogy egy kéz nem csak ütni
tud, hanem símogatni, táplálni, gyöngéden ápolni. Honnan is tudta
volna, hogy mi a séta, mit kell kezdeni egy labdával, hogy száraz
kenyéren kívül van más ennivaló is, hogy az élet nem rettegés és
magány csupán. Lassan fedezte fel magának a világot, mint egy
vak, aki hirtelen látni kezd: új volt neki a biztonság érzete és
szívszorító bizalommal fordult  mindenki felé, aki körülvette őt.
Szurti testét mára fényes, egészséges szőr borítja, már nem
sovány de sajnos az élete első éve alatt elszenvedett
szörnyűségek nyoma örökre megmarad. A csontozata nem
kifogástalan, hiszen Szurti nagy kutyus de nem kapta meg a
megfelelő anyagokat a növekedés idején. Most tanul játszani és
most fedezi fel a világot, hiszen sokáig túl beteg volt ehhez.
<BR><BR>

Szurtos mára egy kedves, vidám, szeretéhes, virgonc maszat, nem
mellesleg szobatiszta, gyönyörűen sétál pórázon, akár 10 órát is
elvan lakásban és nem csinál semmi rosszat DE SZÜKSÉGE LENNE EGY
VÉGLEGES GAZDIRA, aki szereti és foglalkozik vele és akit ő is
szerethet.
</P>

<CENTER>
<A NAME="2">
<A HREF="#2" ONCLICK="openbigwindow();" ONMOUSEOVER="document.bigpic='szurti_2_big.jpg'; document.wdth=640; document.hght=480; return true;" ONMOUSEOUT="window.status=''; return true;">
<IMG SRC="szurti_2.jpg" BORDER=0></A>
</CENTER>

<P ALIGN="JUSTIFY">
A képeken látható, hogy milyen volt és milyen lett. Segíts, hogy
ez a sokat szenvedett kutyus végre hazaérhessen!
Tel: Bozóki Ágnes, 30-6704518
</P>

<HR>

<P ALIGN="justify">
<I>A fentiekhez annyit fűznék hozzá, hogy a "gazdi" agyonverésére felesleges jelentkezni. Az ürge ugyanis, hogy is mondjam csak, nem droid, hanem valami sokkal rosszabb. Ő ugyanis azt hitte, jól bánik a kutyával, csak hát beteg szegény, és ő erről nem tehet. Azért akarta baltával agyonverni, mert úgy gondolta, így könnyíthet a sorsán. Merthogy ő is sajnálta. Igen, vannak ilyen emberek. Abszolút nem rosszindulatból bánt így szegény Szurtossal.</I>
</P>

<CENTER>
<B><A HREF="#" ONCLICK="window.close();">Bezárás</A></B>


</BODY>
</HTML>

